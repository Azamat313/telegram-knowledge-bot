{
  "knowledge_base": [
    {
      "id": "islam_kz_2411",
      "question": "Ассаламуғалейкум! Бүгін ауыз бекітіп едім, жуынып жатып, шашалып су жұтылып кетті, енді оразаны жалғастырып, сосын қазасын өтеймін бе?",
      "answer": "Уағалейкумуссәләм уә рахматуллаһи уә бәракәтуһ!\n\nАшура күнгі ораза секілді нәпіл оразаны абайсызда бұзып алған адам, ол күнді соңына дейін ұстамай, аузын аша берсе болады. Бірақ осы күнгі оразаның бір күн қазасын өтеу керек болады. Өйткені, ұстап бастаған нәпіл оразасын бір жағдайлармен бұзған мұсылман бір күн қазасын өтеуі уәжіп болмақ.\n\nАшура күні ораза ұстау өте сауапты. Сахих Хадисте, ол күні ораза ұстау өткен жылғы күнәлардың кешірілетіндігін айтылған (яғни, кіші күнәлары). Ашура күні ораза ұстау – сүннет. Пайғамбарымыз (с.а.у.) Ашура күні нәпіл ораза ұстайтын.Мүмкіндігі бар кісілер Ашураданбір күн алдын, не, бір күн кейін қосып ораза ұстағандары абзал. Әйтсе де, тек Ашура күні ғана ауыз бекітемін деушілергеде күнә жоқ, ерікті. Және де осы айтулы күні отбасына дастархан жайып, сый-сияпатта болған да мұстахаб, кей риуаятта олай еткен отағасының бір жыл бойы табысына береке кіретіндігі ымдалған (\"Шуъабуль Иман\", Бәйһәқи).\n\nАлла Тағала жасаған құлшылықтарыңызды қабыл етсін!",
      "source": "islam.kz",
      "source_url": "https://islam.kz/kk/questions/qulshylyq/oraza/ashura-kungi-orazany-ustap-jurip-abaisyzda-su-jutyp-qoidym-osy-kundi-sonyna-deiin-ustau-kerek-pe-2411/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2366",
      "question": "Ассалаумағалейкум! Ораза айт неше күн? Мен үш күн деп жүрсем, жұрт бір-ақ күн дейді. Өкінішті.",
      "answer": "Уағалейкумуссәләм!\n\nШариғи тұрғыдан қарағанда: Ораза айт-бір күн, Құрбан айт-бір күн және оған үш күндік «тәшриқ» күндері қосылып, осылайша Құрбан айт төрт күн болмақ. Оған байланысты, бірнеше хадистер бар. Мысалы, Алла елшісі (с.а.у.) хадистерінің бірінде былай деген:\n\nيوم الفطر ويوم النحر وأيام التشريق عيدنا أهل الإسلام..\n\nКелтірілген хадисте: ораза айттың бірінші күнін, құрбан айттың бірінші күнін және тәшриқ күндерін қатарымен келтіріп, ол күндердің мұсылмандардың мейрамы екендігін ашық айтып отыр. Егер ораза айты үш күн болғанда«яум әл-фыйтр»деп жекеше түрде емес «әйям әл-фыйтр» деп көпше түрде айтар еді, сондай-ақ, тәшриқ күндерін өз алдына айтылуы да ораза айт пен құрбан айттың бір күннен екендігін ұқтырады.\n\nТағы бір хадисінде, сахаба Әбу Һурайра (р.а.) былай деген:\n\nБұл хадисте де «екі күн» деу арқылы Ораза және Құрбан айттарының бір-бір күннен екендігін ұқтырып тұр. Егер үш күн болғанда, Алла елшісі (с.а.у.) ораза айттың үш күнінде ораза ұстауды тыйяр еді.\n\nАлайда, адамдарға бір күн мейрамы аздық ететіндіктен көп мұсылман қоғамында ораза айтын үш күн тойлау дәстүрі қалыптасқан. Қазақ дәстүрінде де ораза айтын ауыл-аймақтарда үш күн тойлап жататыны етенеден белгілі. Айтты үш күн тойлаудың діни тұрғыда әбес тұсы жоқ. Бірақ, ораза ұстау жөнінен алып қарағанда, оразаайттың бірінші күні ораза ұстау күнә,ал екінші күнінен бастапқаза оразаны немесе нәпіл оразаны ұстай беруге болатындығын да білгеніміз жөн.\n\nАбдусамат Қасым\n\n1Имам Тирмизи: «Сүнән». Сахих хадис.2Имам Бұхари: «Сахих Бұхари», Имам Мүслім: «Сахих Мүслім».",
      "source": "islam.kz",
      "source_url": "https://islam.kz/kk/questions/qulshylyq/oraza/ait-qansha-kun-ush-kun-be-bir-kun-be-2366/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2363",
      "question": "Мынадай сұрақ болып тұр. Ауылда вагоннан щебень,көмір түсіретін балдар бар.Өзімде кезінде істегем ол жерде. Сонда шаң деген қанша қымтанып орансақта мұрнымыздын ішіне кіріп тамақтан бір ақ шығатын. Егер осы жағдайда ауыз берік болса ораза бұзылама?Әлде кешірім барма? Алтынбек.",
      "answer": "Бисмилләһир рахманир рахим\n\nШариғат кітаптарында«түтін, шаң-тозаң, шыбын-шіркей кірсе оразаны бұзбайды, өйткені одан сақтану мүмкін бола бермейді»делінген. Осы тұрғыда«кірсе...»деп отыр, бұдан«түтін, шыбын-шіркейді әдейі жұтса оразаны бұзады»деген үкім шығады1. Демек, құм-топырақ, цемент сияқты заттарды түсіру барысында, ауызды қымтап байлап қойғаннан соң, еріксіз тамаққа өтіп жатқан шаң-тозаңдар «сақтануы қиынға соғатындықтан» оразаны бұзбайды деуге негіз бар. Ең дұрысы-Аллаға мәлім!\n\n1Ибн Ғабидин: «Роддуль Мұхтәр», 3\\366 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-qum-topyraq-tusirgen-kezde-tamaqqa-shan-tozan-ketip-jatady-ol-orazany-buza-ma-2363/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2360",
      "question": "Оразада сағыз шайнауға бола ма? Бір құрбым шайнап жүр.",
      "answer": "Аузы берік мұсылман жаңа сағызды шайнаса, оразасы бұзылады, тіпті кәффарат керек болады. Өйткені, жаңа сағыздан тәтті бөлінеді, бұл болса-кәмпитті жеумен тең. Ал тәттісі кеткен ескі сағызды шайнау-мәкруһ. Алла елшісінің (с.а.у) жұбайы Үмму Хабибаның былай дегені деректерде келтірілген:«Аузы берік кісі сағыз шайнамайды»1.\n\nЕскілікті Ханафи ғалымдары да оразада сағыз шайнауды: шайналған сағыз және шайналмаған сағыз деп бөледі, шайналған сағызды шайнау ораза кезінде мәкруһ болады, себебі одан ешнәрсе ішке кетпейді, ал шайналмаған сағыз оразаны бұзады, өйткені оның бөлшектері ішке кетеді делінген. Имам Сарахси рахимаһуллаһ (м.1009-1096ж.) былай деген:«Егер сағыз шайналған болса, аузы берік адамға сағыз шайнау-мәкруһ, оразаны бұзбайды... өйткені сағыздың өзі тамаққа кетпейді, оның дәмі ғана сезіледі, бұл шайналған сағызға қатысты. Ал шайналмағансағыз болса, оразасын бұзады, өйткені оның бөлшектері бөлініп, сілекейімен тамағына кетеді»2.\n\nДемек, аузы берік кезде жаңа сағызды шайнаған кісінің оразасы бұзылады, ал әбден шайналған сағызды шайнаса оразасы бұзылмайды, бірақ мәкруһ болады. Оразадан тыс уақыттарда сағыз шайнау мубах саналған.\n\n1Имам Бәйһәқи: «әс-Сүнәнуль Кубро».2Имам Сарахси: «әл-Мәбсут». Китабус Саум.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-sagyz-shainasa-orazasy-buzyla-ma-2360/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2357",
      "question": "Ассаламуғалейкүм! Пітір ретінде киім алып берсе бола ма? Ержан.",
      "answer": "Уағалейкумуссәләм уә рахматуллаһи уә бәракәтуһ!\n\nХанафи мәзхабында пітір садақасын ақшалай және заттай берсеболады. Мақсат-мұқтаж адамның мұқтаждығын кетіру1. Сондықтан, егер киімге мұқтажырақ болып тұрса, беретін пітірінің құнына киім алып берсе де болады.\n\nЕң дұрысы-Аллаға мәлім!\n\n1Ибн Ғабидин: «Родуль Мұхтәр». 3\\322 бет., Имам Кәсәни: «Бәдәиъус Санаиъу», 2\\543 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/pitir-sadaqasyn-kiim-turinde-berse-bola-ma-2357/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2356",
      "question": "Ассаламалейкум! Сапарда бола тұра ораза ұстап, кейін қиналып, аузын ашып жіберсе, қалай болады?",
      "answer": "Уағалейкумуссәләм уә рахматуллаһи уә бәракәтуһ!\n\nСапарда ораза ұстап, бірақ кейін аузын ашса, ол Рамазаннан кейін сол күннің қазасын өтейді. Кәффарат өтеуге міндеттелмейді. Себебі, сапардағы мұсылманға ораза ұстамауға рұқсат, бұл үзіркәффарат өтемеуге себеп1.\n\n1әс-Сәмәнәқи: «Хизәнәтуль Муфтииін».",
      "source": "islam.kz",
      "source_url": "https://islam.kz/kk/questions/qulshylyq/oraza/saparda-oraza-ustap-artynan-auyz-ashyp-jiberse-qalai-bolady-2356/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2355",
      "question": "Ассаләмуғалейкум!Пітір садақасын ақпан айының 28 күні шам намазынан кейін (шам намазынан кейін рамазан айы кірді) беріп едім, бір кісі пітір садақасын рамазан айы кіргеннен кейін таң намазынан соң берілуі тиіс дейді. Енлі менің сұрағым, пітір садақасын қайта беруім шарт па, әлде сол берілген пітір жарайды ма? Алдын ала рахмет! Алла сіздерге разы болсын!",
      "answer": "Уағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, пітір садақаңыз есептеледі, өйткені сіз Рамазан айы кірген сәтте беріп отырсыз. Ай күнтүзбесі бойынша, келесі күн алдыңғы күннің ақшамынан бастап кірген болып есептеледі. Сол себепті, биылғы Рамазан айы ақпанның28күні күн батысымен кіргендіктен, садақаңызды Рамазан айының бірінші күні берген болып отырсыз. Тіпті Ханафи мәзхабында пітір садақаны Рамазан айы кірмей берсе де есептеледі1. Сондықтан, Пітір садақаңыз есептеледі, қайта берудің қажеті жоқ.\n\nЕң дұрысы-Аллаға мәлім! Әлхамдулилләһи Раббиль аләмин!\n\n1Имам Тахтауи: «Хашияту Тахтауи». Пітір садақа тарауы.",
      "source": "islam.kz",
      "source_url": "https://islam.kz/kk/questions/qulshylyq/oraza/biylgy-pitir-sadaqasyn-aqpannyn-28-kuni-berippin-pitirim-sanala-ma-alde-qaita-beruim-kerek-pe-2355/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2353",
      "question": "Әссаләму алейкум! Ғайбаттың күнә екендігі белгілі, егер оразада ғайбат айтса, оразасы бұзыла ма? Алик.",
      "answer": "Уағалейкумуссәәләм уә рахматуллаһи уә бәракәтуһ!\n\nКейбір Ислам ғалымдары, Имам Әузағи сынды ғалым табиғиндер, Ибн Хазм сынды дін ғалымдары біршама риуаяттарға қарай отырып, ғайбат айтудың оразаны бұзатындығын көлденең тартқан. Алайда, олардың бұл пайымдары көпшілік дін ғалымдары тарапынан қолдау көрмеген. Тіпті Имам Ахмедтің:«Егер ғайбат оразаны бұзатын болса, ешқайсымыздың оразасы дұрыс болмайтын еді»дегені риуаяттарда келтіріледі. Сондықтан да, біреуді ғайбаттау оразаны бұзбайды,алайда оразаның сауабын азайтады, тіпті оразасы есептелгенімен, Алла Тағала тарапынан қабыл етілмеуі де ғажап емес. Сол себепті, ғайбаттан барынша сақтанған жөн. (Ғайбат - біреудің артынан кемсін тұсын айтып, жамандау).\n\nЕң дұрысы-Аллаға мәлім!\n\nА. Қасым, islam.kz",
      "source": "islam.kz",
      "source_url": "https://islam.kz/kk/questions/qulshylyq/oraza/gaibattau-orazany-buza-ma-2353/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2352",
      "question": "Әссәламу алейкум, ұстаз! Бүгін оразаға ниет етіп, будильник койып жатқанбыз. Будильникке тұрып, сәресі ішіп жатсақ, таң уақыты кіргеніне 18 минуттай болып қалған екен. Сол жерден сәресін тоқтаттық. Оразамызды ұстап кете береміз бе немесе қаза болды ма?",
      "answer": "Уағалейкумуссәләм уә рахматуллаһи уә бәракәтуһ!\n\nСіздің жағдайды екі бөліп қарау керек:\n\nЕң дұрысы-Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/saresi-iship-otyryp-bilmei-18-minutqa-kesh-bekittik-osy-kundi-ustaimyz-ba-2352/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_845",
      "question": "Сәлеметсіз бе! Ораза ұстағым келіп жүр. Ниетім бар. Ораза ұстар алдында қандай кеңес бере аласыздар? Мәлика.",
      "answer": "Уағалейкумәссәләм уә рахматуллаһи уә бәракәтуһ!\n\nАлла жазса көптен күткен қасиетті Рамазан айы да келіп қалды. Құдайға шүкір, Алланың бұйрығына бас иіп, ораза ұстауға ниет қылғандардың саны жылдан-жылға артуда. Сондықтан да, сұрағыңызға орай біршама кеңестерімізді бере кетелік:\n\n1. Мықты ниет.Рамазан оразасы кейбір қандастарымыздың айтатыныдай, үш күн басында, үш күн ортасында және үш күн соңында емес. Ораза – отыз күн. (Кейде айдың ерте тууына байланысты 29 күн болуы мүмкін). Сондықтан да, ең алдымен отыз күн оразаны Алла ризалығы үшін үзбей ұстауға іштей ниетіңізді бекемдеп, нықтап алыңыз. «Амалдар ниетке байланысты» дейді Пайғамбарымыз (с.а.у.).\n\n2. Керекті мәлімет.Екіншіден, оразаның негізігі шарттары, талаптарымен қоса, оразаны бұзатын және бұзбайтын жағдайларды біліп алған жөн. Қазіргі таңда Аллаға шүкір, ана тілімізде жарық көрген мәліметтер баршылық. Одан қала берді, сайттарға тікелей сұрақ жолдап, білмей тұрған сауалдың жауабын алу мүмкіндігі қарастырылған. Керекті мәліметтерге ие кісінің оразасы уайымсыз әрі жеңіл өтеді. Уайымсыз деуімнің себебі, әлдебір жасаған әрекет оразаны бұзды ма, жоқ па? – деп, нақты білмегендіктен орынсыз уайымға беріліп жататындар бар. Ал жеңіл деуімнің мәні: әдетте оразаны бұзбайтын, оразаға зияны жоқ нәрселерден шамадан тыс сақтанып, ыңғайсыз жағдайларға тап болуы мүмкін. Мысалы, ауыздағы сілекей мен түкірікті жұту оразаны бұзады деп жүрген адам, күні бойы түкірумен болады. Негізінде, ауыздағы сілекейді, түкірікті жұту оразаны бұзбайы.\n\n3. Сәресіге тұру.Мүмкіндігінше, сәресіні жібермеу. Пайғамбарымыз (с.а.у.) сәресіде береке бар деген[1]. Сәресіде тәбетіңіз тартпай тұрса, тым болмағанда су ішкен жақсы. Осылайша, адам денесін күні бойы керек еттіретін сұйықтықпен қамтамасыз еткен боласыз. Оның үстіне, сәресі адамға рухани демеу болады.\n\n4. Ас мәзірі.Ас мәзіріне көпшілігіміз мән бермейтініміз рас. Күні бойы аш жүрген адамның ас мәзіріне мән беруі де қиын шығар. Дегенмен, біле жүргеніміз артық етпейді. Медицина мамандарының айтуынша, майлы әрі майға қуырылған тағамды және құрамында қанты көп дәмдерді азайту керек. Сондай-ақ, сәресі уақытында артық тамақ жеуден, шамадан тыс сусын ішуден сақтану керек екен. Олай етпеген жағдайда, ағзадағы минеральды тұздар тез шығып, дененің жылдам әлсіреуіне алып келеді.\n\n5. Ауызашар сәті келгенде бірден асқа отырмаған жақсы.Күн батқаннан кейінбір-екі минут алдыменқол қусырып тілегіңізді тілеп, одан соң күн толық батқаннан кейін, сумен немесе компотпен, яки, құрмамен ауыз ашып барып намазға тұрыңыз. Намаз оқып болам дегеніңізше асқазаныңызға нәр барып, әрі қарай тамақ қабылдауға дайын болады және ауыз ашқаннан ұйықтағанға дейінгі аралықта көбірек су ішкен жақсы.\n\n6. Күнәлі істерден ұзақ жүру.Ауыз бекіткен кісі түрлі күнәлі істерден өзін тыюы тиіс. Ғайбат, өсек-аян, ұрыс-керіс т.б. әбес әдеттерден арылғаны дұрыс.\n\n7. Оразаны бұзатын жағдайлардан және аузы берік кезде мәкруһ саналған әрекеттерден бойды аулақ ұстау ләзім.\n\n8. Қасиетті Рамазан айын тыйымды өткізген жөн.Намаз оқымай жүргендер болса, намаз оқып бастасын. Одан қала берді, бос уақыттарында Құран оқып үйренуге, жаңа сүре-аяттар жаттауға, діни бір әдебиет (мысалы, пайғамбарымыздың өмір-баяны жайында) оқып шығуға тырысқанымыз абзал. Мүмкін болса, ер кісілер мешітте күнде кешке оқылатын тарауих намазына қатысып тұрғаны жөн. Бармаған кездері, үйінде оқысын.\n\nАлла Тағала баршамыздың ұстаған оразаларымызды кем-кетігімен қабыл етіп, о дүниеде «Райян» есігінен кіруді жазсын. Ардақты Пайғамбарымыз (с.а.у.) былай деп айтқан:\n\n«Шынында пейіштің «Райян» деген есігі бар. Қиямет күні одан ораза ұстаушылар ғана кіреді. Өзгелер ол есіктен кірмейді. Сол күні (періштелер): «Ораза ұстаушылар қайда?», – деп сұрайды. Ораза ұстаушылар тұрып, есіктен кіргеннен кейін есік жабылып, одан басқа ешкім кірмейді»[2].\n\n[1] Имам Бұхари: «Сахих Бұхари» – №1923 хадис.[2] Имам Бұхари: «Сахих Бұхари» – №1763; Имам Мүслім: «Сахих Мүслім» – №1947.",
      "source": "islam.kz",
      "source_url": "https://islam.kz/kk/questions/qulshylyq/oraza/algashqy-ret-oraza-ustaityn-adamdarga-qandai-kenes-beresiz-845/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2351",
      "question": "Ассаламуалейкум! Ертең Шағбан айының соңғы күні ораза ұстауға болады ма деп сұрап жатыр еді. Жауабын айтсаңыз. Өзімше ішімнен еш айыбы жоқ деп қоям бірақ...",
      "answer": "Уағалейкумуссәләм уә рахматуллаһи уә бәракәтуһ!\n\nРамазан айына бір-екі күн қалғанда нәпіл ораза ұстаудың әбестігі жоқ, мубах амал. Әйтсе де, кей кітаптарда мәкруһ болатындығын айтылады1, тіпті кей кітапта үш күн ұстаған болса болады, одан азы мәкруһ деген де пікір келген2. Себебі, Пайғамбарымыздың (с.а.у.) хадисінің бірінде былай делінеді:«Рамазаннан бұрын бір немесе екі күндік ораза ұстамаңдар, бірақ біреулеріңнің ұстап жүрген оразасы сол күнге тең келіп ораза ұстаса, ол басқа»3. (Тирмизи, «Сүнән»).Дейтұрғанмен, аталмыш хадистегі «бұрын..» сөзі - «Рамазан оразасын» алдын ала бір-екі күн бұрын ұстауды білдірмек деп түсіндіреді Ханафи ғалымдарының көпшілігі4. Ал Рамазанға бір-екі күн қалғандаШағбан айының нәпілоразасын немесе қаза оразаны ұстаса, оның еш әбестігі жоқ5. Ең дұрысы-Аллаға мәлім!\n\n1Имам Алауддин Самарқанди: «әт-Тухфә».2Имам Шүрунбүләли: «Нуруль Изах». Ибн Ғабидин: «Роддуль Мұхтәр». Шәкк күні.3Тирмизи, «Сүнән», Мүслім, «Сахих Мүслім».4Имам Тахтауи, «Хашияту Тахтәуи», 649 бет. «Марохуль Фәлләх» түсіндірмесі.5Имам Шүрунбүләли: «Имдәд», 667 бет.,",
      "source": "islam.kz",
      "source_url": "https://islam.kz/kk/questions/qulshylyq/oraza/ramazanga-bir-eki-kun-qalganda-oraza-ustauga-bolmaidy-eken-sol-qanshalyqty-durys-2351/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2184",
      "question": "Қайырлы түн! Нақты құран аятымен дәлел көрсетіңізші, етеккір келген соң оразаның қазасын өтеу жайлы құранда қай сүреде айтылған, әлде мазхаб бойынша суннет па? Құран аятымен дәлелғып айтсаңыз.",
      "answer": "Бисмилләһир рахманир рахим\n\nХайызы келген әйел кісілердің Рамазан айында ұстамаған оразаларын кейіннен қазасын өтеулері парыз екендігі хадистер мен дін ғұламаларының «ижмасымен» бекітілген. «Сахих Мүслімде» келтірілген хадистеМұъазәесімді сахаба әйел былай әңгімелейді:\n\n«Мен Айшадан (р.а.): «Хайызы келген әйелдің оразаның қазасын өтеп, ал намаздарының қазасын өтемеуінің себебі неде?»-деп сұрадым. Айша (р.а.): «Сен Хурурисің ба (Хурури ағымынансың ба?)»-деді (р.а.). Мен: «Жоқ, Хурури емеспін, жәй сұрадым» дедім. Сонда Ол (р.а.): «(Пайғамбарымыздың уақытында) бізге ол жағдай туындағанда оразаның қазасын өтеуге бұйрылған едік, намаздың қазасын өтеуге бұйырылмадық» деп жауап берді»1.\n\n«Ижмамен бікітілген» дегенге қатысты Имам Нәуәуи (р.а.) былай дейді:\n\n«(Мұсылман) Үмбеті хайызы келген әйелдің ұстамаған оразасының қазасын өтеу міндетті екендігіне бір ауыздан ымыраласқан. Ол жайында ижманың барын бізге Имам Тирмизи, Ибн Мүнзир, Ибн Жәрир, біздің мәзхаб ғалымдары және олардан өзгелер жеткізді».\n\nЕндеше, Рамазанда хайызы келген әйел кісілер тұтпаған оразаларының қазаларын өтеулері міндетті, ал сол жағдайда оқымаған неше күндік намаздарының қазасын өтемейді. Оның себебі, намаздың саны көбейіп кететіндіктен әрі намаз күнде қайталанып тұратын ғибадат болғандықтан хайызы келген сайын қазаларын өтеп тұруы ауырға соғары сөзсіз, сол себепті Алла Тағала әйел кісілерге жеңілдік танытып, хайыз жағдайында оқымаған намаздарының қазасын өтеуді бұйырмаған. Ал Рамазан айы жылда бір рет келетіндіктен әрі хайыз жағдайында тұтпаған қаза оразаларының саны аз болатындықтан, оразаның қазасын өтеуді бұйырды.\n\nУә ахиру даъуана әниль хамду лилләһи Раббиль аләмин!\n\n1Имам Мүслім: «Сахих Мүслім».",
      "source": "islam.kz",
      "source_url": "https://islam.kz/kk/questions/qulshylyq/oraza/haiyzy-kelgen-aieldin-ramazanda-ustamagan-kunderinin-qazasyn-oteui-kerek-degenge-dalel-bar-ma-2184/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2180",
      "question": "Пітірді жан басына шаққаннан молдау етп берсе, ол пітірге жата ма? Манат.",
      "answer": "Құрметті сауал жолдаушы, пітір садақасын қажетті болғаннан көбірек қылып берем десеңіз өз еркіңіз, шамаңызға қарай артығымен берсеңіз сауабы да көп болмақ. Пітір болып есептеледі. Мәселен, пітірді есептейтін кезде өзіңіздің жанұяңыздан бөлек, мархұм болып кеткен туыстарыңыздың атынан да қосып есептесеңіз болады. Мархұмдардың атынан берілген пітір садақаңыздың сауабы оларға жазылады, сауабы жетеді әрі сіздің де пітіріңіз есептеледі.\n\nРиуаяттарға қарағанда, ардақты сахабалар жанұяларымен қоса, мінген аттарына дейін шүкір ретінде пітір садақасын есептеп беретін болған. Бұған байланысты ескілікті ғалымдардың бірі Әбу Қаләбә (радияллаһу анһ) сахабалардың аттарына да пітір садақасын есептеп беретіндігін тілге алып: «Сахабалар пітірді жылқыларына да есептеп беретін» деген. Әрине, малдары үшін де пітір есептеп беру міндет емес. Ерікті іс. Ал сахабалардың әлгіндей артығымен берулері міндеттілікті емес, «сауап үшін» деп ұғынылған1. Сондай-ақ, сахабалардың бұл ісінен пітір садақасын артығымен берсе болатындығын түсінеміз. Сондықтан, жоғарыда айтып өткеніміздей, пітірді мархұмдардың да атынан қосып есептеп, артығымен беруіңізге болады, пітір ретінде саналады.\n\nУә ахиру даъуәнә әниль хамду лилләһи Раббиль аләмин!\n\n1Бәдруддин әл-Айни: «әл-Биная». 3\\349 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/pitirdi-artygymen-berse-ol-pitirge-jata-ma-2180/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2179",
      "question": "Ассаламуалейкум уа рахматуллаһ! Қардың бір түйірі байқаусыз ауызға кіріп, түкірік боп, жиналып және оны анығын білмей жұтса ораза бұзыла ма? Жалпы қардың ұшқыны еріксіз тамаққа кірсе бұзылмайды деген пәтәуаны және ауыздағы жаңбыр тамшыларын әдейі жұту бұзады деген де пәтәуны оқыдым. Менің жағдайымда қар тамағыма емес ауызға кірді. Және күмәнданып ұзақ ұстап, жиналған түкірікті жұтып қойдым. Кейін қар жұтса бұзылады дегенді де естідім. Нақтысың айтсаңыз? Бұзылса бұл қаза ма, әлде кәффәрат па? Алла разы болсын!",
      "answer": "Уағалейкумуссәләм уә рахматуллаһи уә бәракәтуһ!\n\nХанафи кітаптарында«жаңбыр немесе қар тамаққа жетсе ораза бұзылады, себебі одан сақтануға болады»делінеді. Бұдан біз «қардың ұшқыны немесе жаңбыр тамшысы еріксіз ауызға кірсе, бірақ тамаққа жетпесе, бұзылмайды» дегенді ұғамыз. Ғалымдардың «сақтануға болады» деген сөзі - аузын жауып жүруіне болады дегенді білдіреді. Ибн Нүжейм:«көздің жасында (жаңбыр, қарда) т.б. тамаққа жетулеру негізге алынады...»дейді1. Демек, тамаққа кетуі негіз. Ал абайсызда ауызға кірген жаңбыр тамшысы немесе қар ұшқынытамаққа жетпей, түкіріп тасталса, оразаға зияны жоқ деген сөз. Ал жұтылса, бір күн қазасы өтеледі. Ал әдейі ауызды жаңбырға не қарға тосып, ауызға түскен жаңбыр мен қарды жұтса, кәффарат өтеу керек.\n\nЕндеше, сіздің сауалыңыздан түсінгеніміз бойынша, ауызға түскен қар ұшқыны жұтылып отыр, сондықтан да бір күн қазасын өтеп алған жақсы, абайсызда болып отырғандықтан кәффарат қажет емес.Бұған қатысты басқа бір Ханафи фиқһ кітабында былай делінген:«егер аузына бұршақ, қар немесе жаңбыр түсіп, ол оны жұтса, оразасы бұзылады»1.\n\nЕң дұрысы Аллаға мәлім!\n\n(1) وَاعْتِبَارُ الْوُصُولِ إلَى الْحَلْقِ فِي الدَّمْعِ وَنَحْوِهِ (Ибн Нүжейм: «әл-Бәхрур-Роиқ»).(2)әс-Сәминәқи: «Хазәнәтуль Фәтуа».",
      "source": "islam.kz",
      "source_url": "https://islam.kz/kk/questions/qulshylyq/oraza/qardyn-ushqyny-nemese-janbyr-tamshysy-abaisyzda-auyzga-tusip-jutylsa-oraza-buzyla-ma-2179/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2178",
      "question": "Ассаламуалейкум! Ораза кезінде күндіз душқа түсуге бола ма? Алдын ала рахмет.",
      "answer": "Уағалейкумуссәләм уә рахматуллаһи уә бәракәтуһ!\n\nАузы берік мұсылман күндіз душқа түсіп шомылуына болады. Оразаға тигізер зияны жоқ. Оразасын бұзбайды. Себебі, душқа түскен жағдайда ішке ештеңе кетпейді. Сондықтан да, оразасы бұзылмайды. Бастысы су жұтып қоймауға ден қоюы тиіс және ауыз шаярда тамақты шаймаған абзал, өйткені тамақты шайғанда су жұтылып кетуі мүмкін. Шариғатта аузы берік кісі жуынбау керек деген қағида жоқ. Имам Ағзам Әбу Ханифаның (р.а.) күннің ыстығынан салқындану мақсатында суға шомылуды жеңіл мәкруһ санағаны бар, алайда бұл жуынғанға қатысты емес, ол күннің ыстығына салқындану мақсатында салқын суға түсуге қатысты, оның өзінде жеңіл мәкруһ делінген. Ал Имам Әбу Юсуф салқындану мақсатында да салқын суға түсуді мәкруһ санамаған.\n\nТоқ етерін айтқанда аузы берік кезде күндіз душқа түсіп жуынуға болады, мұндай ғалымдар арасында талас жоқ. Әлхамдулилләһи Раббиль аләмин!",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-kundiz-dushqa-tusuge-bola-ma-2178/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2177",
      "question": "Хайыз келейін деп тұрған уақыт, бірақ әлі қызыл қан емес, қоңыр түсті келсе, ораза ұстауға болмай ма?",
      "answer": "Бисмилләһир рахманир рахим\n\nХайыздың басында қоңыр түсті келсе, Имам Ағзам Әбу Ханифа мен Имам Мұхаммед (рахимаһумаллаһ) оны хайыз санаған. Ал Имам Әбу Юсуф (рахимаһуллаһ) болса «хайыздың басында көрінген қоңыр түс және соңында көрінген қоңыр түс» деп бөледі. Бұл ғалымға қарағанда хайыздың батапқы сәттерінде көрінген қоңыр түсті зат хайыз емес, ал хайыздан кейін көрінген қоңыр түсті зат хайыз болып есептеледі. Имам Ағзам Әбу Ханифа мен Имам Мұхаммед бойынша екі жағдайда да қоңыр түсті бөлінген зат хайыз1. Ханафи мәзхабында да пәтуа осыған негізделеді. Сол себепті, сіздікі хайыз үкімінде, сол күні ауыз ашқан жөн. Рамазаннан кейін қазасы өтеледі.\n\nХайыздың түстері алтау, олар - қара, қызыл, сары, қоңыр, жасыл және топырақ түсті.\n\n1Имам Сәрәхси (рахимаһуллаһ): «әл-Мәбсут».",
      "source": "islam.kz",
      "source_url": "https://islam.kz/kk/questions/qulshylyq/oraza/haiyz-keler-kezde-qonyr-tusti-kelse-orazasyn-buzuy-kerek-pe-2177/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2176",
      "question": "Ассаламуалейкум! Пітір садақаны қазыргі су тасқынынан зардап шегіп жатқандарға берсек бола ма? Қаншама қорлар ақша жинап бастады соларға ниеттеніп аударсақ қалай болады? Дәнияр.",
      "answer": "Бисмилләһир рахманир рахим\n\nУағалейкумуссәләм уә рахматуллаһи уә бәракәтуһ!\n\nПітір садақаны қазіргі су тасқынынан зардап шеккендерге беруге болады, олардың халдері «жол баласының» (ибн сәбиль, жолда қалғанның) халіне ұқсас. Шариғатта жолда қалған кісіге зекет пен пітір садақасын беруге болады. «Жол баласы» дегенге Имам Шүрунбүләли былай анықтама берген:«Ибн Сәбил (жол баласы, жолда қалған)-отанында мал-дүниесі мен ақшасы бар болғанымен, өзімен бірге дүниесі жоқ (ақшасыз қалған) жолаушы»1. Ақшасы таусылған жол баласы (ибн сәбиль)-зекет пен пітір садақасы берілетін орындардың бірі.\n\nОның үстіне зардап шеккендердің басым бөлігі барынан айырылып отырғандықтан, оларды да «мүсәпір» санатына жатқызуға болады. Ал шариғатта зекет пен пітір садақасы кедей мен мүсәпірге беріледі.\n\nЕндеше, егер жылу жинап жатқан қайырымдылық қорлары жиналған пітір ақшасын зардап шеккен отбасылардың шоттарына үлестіріп беретін болса, пітір садақаны аударуға болады. Себебі пітір садақа да зекет ақшасы секілді мұқтаж мұсылманның қолына тапсырылуы тиіс. Пітірден бөлек қайыр-садақа да бергеннің сауабы мол. Рамазан айында берілген садақаның сауабы өзге айларда берген садақаның сауабынан бірнеше есеге еселенеді. Ең дұрысы-Аллаға мәлім!\n\nАлла Тағала елімізді түрлі апаттардан сақтасын! Уә ахиру даъуәнә әнильхамду лилләһи Раббиль аләмин!\n\nАбдусамат Қасым\n\n1Имам Шүрунбүләли: «Имдәд», 684 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/pitir-sadaqany-su-tasqynynan-zardap-shegip-jatqandarga-bersek-bola-ma-2176/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2175",
      "question": "Ассаляму алейкум! Ауыз бекіткеннен кейін етеккір келсе ауызды ашу қажет па немесе кешке ауыз ашарға дейін күтуі керек пе? Маған ниет етіп ауыз бекіткен соң етеккірің келсе де аузыңды ашпай кешке дейін ораза ұстайсың, бірақ сол күннің қазасын кейін өтейсің деді? Сол рас па? Аня.",
      "answer": "Бисмилләһир рахманир рахим\n\nУағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, Рамазан айында күндіз хайызы келген әйел кісілер сол күнгі оразасын бұзып, аузын ашулары тиіс, кешке дейін ауыздарын ашпай жүрулеріне болмайды. Ал «Рамазанның құрметіне күннің қалған уақытын ораза ұстаушыға ұқсап өткізу керек» деген үкім хайызы келгендерге емес,хайызы тоқтағандарға қатысты.Мысалы, хайызы келіп жүрген әйелдің хайызы күндіз тоқтаған болса, ол әйелдің сол күннің қалған уақытын еш нәрсе ішпей өткізгені мұстахаб (кей кітаптарда уәжіп делінген)1.\n\nЕндеше, Рамазан айында күндіз хайызы келген әйел сол күнгі оразасын бұзып, аузын ашуы тиіс, күн батқанша ораза ниетімен жүруі жарамайды.\n\n1Имам Шүрунбүләли: «Имдәд». 660 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/kundiz-haiyzy-kelgen-aiel-auzyn-ashuy-kerek-pe-alde-qalgan-kunin-esh-narse-jemei-otkizui-tiis-pe-2175/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2174",
      "question": "Ассаламуғалейкум! Менің ата анам денсаулығына байланысты ораза ұстай алмады. Фидияны кімге береміз ораза біткелі жатыр, кедей мұсылмандар ораза ұстауда, азанда түсте ол кісілер кімді тойдырарын білмейді. Ең төмен мөлшерде қанша тенге береді бір күнге? Және бірден бір айдыкын жағдайы жоқ Жанұяға берема? Түсіндіріп жазып берсеңіз. Алла разы болсын! Жандос.",
      "answer": "Бисмилләһир рахмани рахим\n\nОраза пидиясының мөлшері - пітір садақаның мөлшеріне тең. Пидия беретін жағдайдағы мұсылман Рамазан оразасының әр күні үшін бір пітір садақаның ақшасын беріп отырады. Осылай күндегісін күнде беріп отырсаңыз да болады немесе жинап бірақ берсеңіз де болады. Мысалы, биылғы жылы (2024ж) пітір садақасының мөлшері 640 (алты жүз қырық) теңге десек, оны отыз күнге көбейтесіз, артынан шыққан соманы тұрмысы төмен отбасыға берсеңіз болады. Отыз күндік пидия (фидия) ақшасын бір кедей, мұқтаж адамға берсеңіз де болады немесе бірнеше кедейге бөліп берсеңіз де болады.\n\nПидияны кімдер береді?\n\nПидияны - оразаны мүлдем ұстай алмайтын қауқары кеткен кәрі адамдар мен сырқатынан жазылуы неғайбыл болған науқас жандар бере алады. (Алайда бұл кісілер алдағы уақытта оразаларының қазасын өтей алатындай күйге жетсе (қартта қауқар пайда болса, ал жазылмайды деген сырқаты жазылған болса), ұстамаған оразаларының қазасын өтеулері керек, ол үшін берген пидиялары жай садақаға айналып, оразаның орнына жүрмейді).",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-ustai-almaityn-qart-kisiler-ustamagan-orazasy-ushin-pidiyany-qalai-eseptep-beredi-2174/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2173",
      "question": "Ораза ұстаған жанға (әйел адамға) гинекологқа қаралуға және (женский анализ мазок) тапсыруға бола ма? Ол оразаны бұзбай ма?",
      "answer": "Бисмилләһир рахманир рахим\n\nҰлы сөздің ұяттығы жоқ, әйел кісілердің қынабынан мазок аларда белгілі медициналық құрал (зонд т.б.) енгізіледі, және де, біз оқып, білген мәліметтерге қарағанда қынаптың ішінде қалып кететін әлдебір зат да жағылмайтын көрінеді (жағылса, бұзылу қауіпі бар). Сондықтан, қынаптың ішінде қалып кететіндей бір зат жағылмайтындықтан, анализге мазок тапсыру оразаны бұзбайды. Сондай-ақ, мазок алу үшін енгізілетін арнайы медициналық құралдың бір ұшы сыртта тұратындықтан (толық еніп, іште қалып кетпейтіндіктен) оразаға зияны жоқ. Ең дұрысы - Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/auzy-berik-aiel-adam-mazok-tapsyrsa-orazasy-buzyla-ma-2173/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2172",
      "question": "Сәлеметсіз ме! Ораза айының ортасында ниет етіп ауыз бекітуге бола ма? Арайлым.",
      "answer": "Бисмилләһир рахманир рахим\n\nОраза ұстау балиғатқа толған мұсылманға парыз. Ол Исламдағы бес парыздың біріне жатады. Сондықтан да, өзін мұсылман санайтын әрбір жан Рамазан айында оразасын үзбей ұстап тұрғаны жөн.Ораза бір шеті - денсаулыққа пайдалы, екіншіден - рухани тәрбие, үшіншіден - ақыретте пейішке кіруге себеп.Өйткені, Алла Тағала құдси хадисте«оразаның сауабын өзім беремін»деген. Пайғамбарымыз (с.а.у.) бір хадисінде:«Егер адамдар Рамазан оразасының сауабы қаншалықты екендігін білгенде «жылдың он екі айы Рамазан айы болса ғой» деп тілейтін еді»дей келе, Рамазан оразасының сауабы қаншалықты зор екендігіне назар аудартқан.\n\nЕндеше, қадірменді сауал жолдаушы, «адасқанның айыбы жоқ, қайта жолын тапқаннан соң демекші», ораза айының ортасында ауыз бекітуге ниет қылған екенсіз, оның өзі жақсылық. Сол себепті, келген жерден ұстап бастап кете беріңіз, осылайша «сауаптың бақшасы» саналатын осы бір қасиетті айдың сауабынан сіз де өз нәсібіңізді алып үлгеріп қалыңыз. Алла Тағала ниетіңізді қабыл етіп, тұтқан оразаларыңызға еселеп сауап жазсын! Уә әхиру даъуәнә әниль хамду лилләһи Раббиль аләмин!",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-ustagym-keledi-orazanyn-ortasynan-ustap-kete-bersem-bola-ma-2172/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2171",
      "question": "Сәлеметсіздер ме! Оразада ұмытып кофе ішіп қойса, не болады? Оразасы санала ма? Раушан.",
      "answer": "Имам Ағзам Әбу Ханифа (рахимаһуллаһ) былай деген:«Кім Рамазан айындағы оразада болсын, не, нәпіл, уәжіп оразада болсын, ұмытып ішіп-жеп қойса, оразасы есептеледі, қазасын өтеудің қажеті жоқ»1. Ұлы ғалымның бұл тоқтамы негізсіз емес. Өйткені, бірнеше сахих хадистерде Алла елшісі оразада ұмытып жеп-ішкен мұсылманның оразасы бұзылмайтындығын ашық айтқан болатын. Сахаба Әбу Һурайрадан жеткен хадисте Алла елшісі (саллаллаһу алейһи уә сәлләм):\n\n«Кім аузы берік екендігін ұмытып, ішсе немесе жесе, сол күнгі оразасын соңына дейін ұстасын. Шынында, оны тамақтандырып, сусын ішкізген Алла Тағала болып табылады»-дейді2. Бастысы ораза екені есіне түскен мезетте, жұтып үлгермеген ауызындағы асын шығарып, ішіп-жеуден тыйылмағы ләзім.\n\nЕндеше, ораза екендігін ұмытып, кофе ішіп қойған қандасымыз, еске түскен сәттә ішуден тыйылып, әрі қарай оразасын жалғастырып ұстап кете беруі тиіс. Ораза бұзылмайды. Қазасын өтеудің қажеті жоқ.\n\nАбдусамат Қасым\n\n1Имам Мұхаммед: «Китәбуль Хужжә». Саум.2Имам Бұхари: «Сахих Бұхари»; Имам Мүслім: «Сахих Мүслім».",
      "source": "islam.kz",
      "source_url": "https://islam.kz/kk/questions/qulshylyq/oraza/umytyp-kofe-iship-qoidym-orazam-ne-boldy-2171/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2170",
      "question": "Саламатсыз ба! Ер адам мазок тапсырса ораза бұзыла ма? Алдын ала раxмет!",
      "answer": "Сәлеметсіз бе!\n\nЕр адамдардан мазок аларда несеп жолына (уретра) арнайы стерильді зонд енгізіледі. Шариғат бойынша, ер адамдардың несеп жолдарына енгізілген заттар оразаны бұзбайды, мейлі ол су болсын, мейлі май болсын. Бұған байланысты «Фәтәуәл Һиндия» атты кітапта былай делінген:«(Ер адамның) несеп жолына (дәрі, май т.б.) тамызса, Әбу Ханифа мен Имам Мұхаммед бойынща, оразасы бұзылмайды, мейлі су тамызсын, мейі май тамызсын бұзылмайды»1. Өйткені, ер адамның несеп каналдары мен ас қорыту жүйесі арасында байланыс жоқ. Сондықтан да, несеп жолына құйылған зат асқазанға, ішке өтпейді. Сол себепті, ораза бұзылмайды делінген. Ендеше, аузы берік ер адамның несеп жолынан анализге мазок алып тапсыруының оразаға зияны жоқ, оған оразасы бұзылмайды.\n\nАбдусамат Қасым\n\n1«Фәтәуәль Һиндия», 1\\224 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/er-adam-analizge-mazok-tapsyrsa-orazasy-buzyla-ma-2170/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2169",
      "question": "Ассаламу ғалайкум! Ертең науырызға қарсы аузымызды бір күнге ашсақ болама деген сұрақ көп болып жатыр.",
      "answer": "Бисмилләһир рахманир рахим\n\nУағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, алдымен айта кетейік, Рамазан оразасын шариғи бір себепсіз ұстамау-ауыр күнә, харам іс. Хадистерде Рамазан оразасын себепсіз ашып жіберген мұсылмандардың о дүниедегі мәшғұл жағдайы баян етілген. Мысалы, бір хадисінде Алла елшісі тозақтағыларды айта келе:«Ол жерде бір қауымды көрдім» - дейді Алла елшісі. - «Аяқтары  тірсектерінен ілінген, ұрттары жыртылған, ұрттарынан қан ағып жатыр. Мен: «Мыналар кімдер?» - деп сұрағанымда, «бұлар – оразаларын күн батпай жатып, себепсіз ашып жібергендер», - деп жауап берді».Бұл хадис Рамазан оразасын ұстап бастап, ашып жіберген кісі мен мүлдем ұстамай жүрген мұсылманды қамтиды. Бұдан да Рамазанда шариғи бір себепсіз ауыз ашып жіберу ауыр күнә екендігін ұғамыз.\n\nЕндеше,ауыз бекітіп наурыз мейрамына барып қатысуғажәнетүрлі қызықты бағдарламаларды қызықтап қайтуға болады, бірақнаурыз үшін бір күнге болса да оразасын үзуге болмайды, олай ету-күнә болады.",
      "source": "islam.kz",
      "source_url": "https://islam.kz/kk/questions/qulshylyq/oraza/nauryz-meiramyna-orai-bir-kunge-auyzymyzdy-ashsaq-bola-ma-2169/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2168",
      "question": "Саламатсыз ба! Рамазан айының оразасы қабыл болсын! Ораза адам аузы берік кезде тұмауратып тұмаудан қорғану үшін және дезинфекция үшін адыраспан тұтатып иіскегеннен оразасы бұзылмай ма? Алдын ала рахмет!",
      "answer": "Бисмилләһир рахманир рахим\n\nСәлеметсіз бе! Ханафи кітаптарында түтінді әдейі иіскеу оразаны бұзады делінген мәліметті кездестіруге болады. Сол себепті, адыраспанды тұтатып, оны иіскеу «түтінді әдейі ішке жұту» болып саналатындықтан, оразаңызды бұзуы мүмкін. Оның орнына мұрынға себетін спрейді аз мөлшерде сеуіп амалдап көру керек немесе тұмауратқанда иіскейтін арнайы медициналық мұрын ашар препараттарды иіскесе болады.",
      "source": "islam.kz",
      "source_url": "https://islam.kz/kk/questions/qulshylyq/oraza/adyraspan-tutatyp-iiskeu-orazany-buza-ma-2168/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2167",
      "question": "Ерлі-зайыптылар таң намазы уақыты кіріп кеткенін білмей, қосылып қойса да кəффарат өтей ма?",
      "answer": "Сәресінің уақыты шықпады екен деп қосылып қойса, артынан сәресінің уақыты шығып кеткендігі анықталса, сол күнді соңына дейін ұстауы тиіс. Рамазан айынан кейін бір күн қазасын өтейді. Қателіктен орын алып отырған жағдай болғандықтан кәффәрат қажет емес.\n\nОсы тұрғыда мынадай жағдай да болып тұрады: ораза екендігін ұмытып кетіп, төсек қатынасына түсіп қоятын кездер де кездесуі мүмкін. Ондай кезде есіне түскен сәтте тыйылған болса, оразасы бұзылмайды, жалғастырып ұстап кете береді, қаза да, кәффарат та қажет емес. Ал ораза екені есіне түскен сәтте тыйылмай, сол күйінше жалғастырып ісін аяқтаса, кей ғалымдар сол күннің қазасын өтейді десе, кей ғалымдар кәффарат өтейді деген1.\n\nЕң дұрысы - Аллаға мәлім!\n\n1Дәмәд Ефенди Абдуррахман Шәйхи Задә: «Мәжмәъуль Әнһур».",
      "source": "islam.kz",
      "source_url": "https://islam.kz/kk/questions/qulshylyq/oraza/myna-jagdaida-alpys-kun-kaffarat-orazasyn-oteuim-kerek-pe-2167/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2166",
      "question": "Сәлеметсіз бе! Ораза айы құтты болсын! Ораза ұстап жүріп, геморойға қарсы свечалар қолданса, оразаны бұза ма?",
      "answer": "Бисмилләһир рахманир рахим\n\nРекталды свеча салу оразаны бұзады, себебі ереже бойынша ауыз берік кезде табиғи жолдардың бірінен қандай да бір зат түбегейлі ішке енсе, ораза бұзылады.Табиғи жол деп: ауыз, мұрын, құлақ, анус (артқы тесік, тік ішек) және қынапты айтады.Анус арқылы салынған свеча ішке енетіндіктен оразаны бұзады, бір күн қазасын өтеу керек, кәффарат қажет емес. Бірақ, сәресі уақтында немесе ауыз ашардан кейін салсаңыз, оразаға зияны жоқ. Ең дұрысы-Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/rektaldy-svecha-salu-orazany-buza-ma-2166/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2165",
      "question": "Ассалаумағалейкум! Оразаға қатысты бірнеше сұрақ мазалап жүр еді. Намазда терлеп, терді жұтып қойғанда ораза бұзылады ма, себебі пәтер ыстық. Дәретте, ғұсылда ауыз шайып, түкіргеннен кейін қалғанын жұта берсе бола ма? Рақмет!",
      "answer": "Бисмилләһир рахманир рахим\n\nДәрет алғанда ауыз шайған кезде, негізгі суды шығарып түкіріп тастағаннан соң, ауыз қуысында қалған ылғал «сілекей» үкімінде болатындықтан, жұтылған жағдайда оразаға зияны жоқ. Бұл - ауыз шайғанда алынатын судың негізгі бөлігін шығарып, түкіріп тастағаннан кейін ауыз қуысында қалатын ылғалға қатысты. Ал ауызды шаю үшін су алған кезде абайсызда жұтылып кетсе, ол оразаны бұзады, Рамазаннан кейін бір күн қазасын өтеу тиіс, абайсызда орын алған жағдай болғандықтан кәффарат керек емес,\n\nТерлеп, бір-екі тамшы тері жұтылса, оның оразаға зияны жоқ. Ал, ауыз қуысында тердің ашты дәмін сезетіндей көп мөлшерде жұтылса, ораза бұзылады1.\n\n1Бұрһануддин ибн Мәзә әл-Бұхари: «әл-Мұхит әл-Бүрһәни».",
      "source": "islam.kz",
      "source_url": "https://islam.kz/kk/questions/qulshylyq/oraza/darette-auyz-shaigannan-son-auyzdagy-qaldyqty-juta-berse-bola-ma-oraza-buzylmai-ma-2165/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2164",
      "question": "Мең ораза ұстадым, бірақ мені бір адам қатты ренішті. Енді мен ашуымды, ренжімді басалмадым, ойымнаң кетпейді, ішім күйіп умыталмайды. не істеуге болады? Ораза бұзылмайды ма?",
      "answer": "Бисмилләһир рахманир рахим\n\nҚұрметті сауал жолдаушы, ренжіген себепті ораза бұзылмайды. Алайда, іштегі реніш оразаның жемісті өткізуге кедергі келтірері сөзсіз. Сондықтан да, көкейдегі ренішті өшіріп, Рамазан айының берекесін ойлап «ораза ұстаумен қатар, қосымша қандай құлшылық түрлерін орындай аламын» дегенге жауап іздегеніңіз абзал. Өйткені, Рамазан айы сауапқа толы ай. Бұл айда оқылған бір нәпіл намаз бен бір мұстахаб амалдың сауабы – басқа айларда жасалған парыз амалдың сауабына тең, ал бұл айда орындалған парыз амалдың сауабы – өзге айларда орындалған жетпіс парыз амалға тең.Пайғамбырамыз (с.а.у.) қасиетті айдың сауапқа толы ай екендігіне былай деп назар аудартады: «Егер адамдар Рамазан оразасының сауабы қаншалықты екендігін білгенде «жылдың он екі айы Рамазан айы болса ғой» деп тілейтін еді»1.\n\nСондықтан да, дініміз әлдебіреу онымен жаңжалдасып, ұрысқысы келсе: «мен оразамын, мен оразамын» деп үндемей қойғаны оған пайдалырек екендігін үйретеді2.\n\nЕндеше, іштегі ренішіңізді жойып, жаман ойды қуып тастағаныңыз дұрыс. Ол үшін әғузуді айтып, дәрет алып намаз оқыңыз және бір нәрсемен айналысуға тырысыңыз. Ал сізді ренжіткен адамды Аллаға тапсырыңыз. Ол үшін таусылудың қажеті шамалы. Сізді ренжіткен адамның өзі де көп ұзамай біреуден солай ренжиді. Өйткені, Құранда Алла Тағала:«кім зәрредей жамандық істесе, ол оны көреді»деп ескертеді.\n\nАбдусамат Қасым\n\n1Табарани: «әл-Мұъжәмуль Кәбир».2Құран Кәрім, «Зілзәлә» сүресі,8аят.",
      "source": "islam.kz",
      "source_url": "https://islam.kz/kk/questions/qulshylyq/oraza/auzym-berik-biraq-bireu-meni-qatty-renjitti-orazam-buzyla-ma-2164/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2145",
      "question": "...Әкем алдыңғы жылы бақилық болған, ол кісінің атынан да қарыз күндерін, Рамазан айына дейін ұстайын деген ниетім бар. Кеңес беріп жіберсеңіз қанша уакыт ұстауға болады және әкемнің атынан қаншалықты ұстай аламын? (Сауал ықшамдал алынды).",
      "answer": "Бисмилләһир рахманир рахим\n\nҚұрметті сауал жолдаушы, мархұм әкеңіздің қазаларын ұстай алмайсыз, бірақ әр қаза оразасы үшін пидия садақасын берсеңіз болады. Пайғамбарымыз (с.а.у.) бір сөзінде:«Ешкім ешкімнің орнына намаз оқымайды. Ешкім ешкімнің орнына ораза ұстамайды. Алайда, әр күні үшін оның атынан (міскінге) бір мүдд(шамамен 1 кг) бидай жегізсін»- деген болатын[1]. Басқа бір риуаятта «атынан бір міскінді тамақтандырсын» делінеді. Ендеше, қайтыс болған әкеңіздің ұстамаған немесе қаза болып қалған оразаларын шамалап есептеп, қаза оразаның әр күні үшін пітір садақаның көлеміндей садақа беріп тұрсаңыз болады. Ең дұрысы – Аллаға мәлім! Әлхамдулилләһи Раббиль аләмин!\n\n[1] Нәсәи: Сүнәнуль Кубра.",
      "source": "islam.kz",
      "source_url": "https://islam.kz/kk/questions/qulshylyq/oraza/qaitys-bolgan-akemnin-qaza-orazalaryn-qalai-otesem-bolady-2145/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2132",
      "question": "Ережептің алғашқы күндері емес, басқа күндері ораза ұстаса қанша сауап беріледі?",
      "answer": "Бисмилләһир рахманир рахим\n\nЕрежеп айының алғашқы үш күнінде ораза ұстауға үлгермеген мұсылман басқа күндері ораза ұстаса, әрбір ұстаған оразасы - бір айлық кіші күнәларына кәффарат болатындығы әлсіз бір хадисте айтылады. Сонда осы Ережеп айында бір күн нәпіл ораза ұстасаңыз, өткен бір ай бойғы жиналып қалған кіші күнәларыңыз төгіледі екен. Оған байланысты Имам Суютидің хадистер жинағында келтірілген риуаятта былай делінеді:\n\n«Ережеп айының бірінші күні ораза ұстау – үш жылдық күнәларға кәффәрат (үш жылдық күнәні жуып-шаяды). Екінші күні ораза ұстау – екі жылдық, ал үшінші күні ораза ұстау – бір жылдық күнәларға кәффәрат. Одан кейін, әр күнгі ораза - бір айлық күнәларға кәффарат болады (яғни, қалған күндері ұсталған әр күнгі оразасы үшін бір айлық күнәлары кешіріліп отырады)». [Имам Суюти].",
      "source": "islam.kz",
      "source_url": "https://islam.kz/kk/questions/qulshylyq/oraza/erejeptin-algashqy-kunderi-emes-basqa-kunderi-oraza-ustasa-qansha-sauap-beriledi-2132/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_2030",
      "question": "Мұхаррам айында қай күндері ораза ұстаса болады?",
      "answer": "Пайғамбарымыз (с.а.у.) Мұхаррам айында ораза ұстаудың артықшылығын өзінің хадисінде баян еткен. Алайда, дәл қай күндері ораза ұстау керектігін нақты айтпай, үмбетінің еркіне қалдырған. Сондықтан да, қалаған кісі аптасына бір рет, қалаған аптасына екі рет, тіпті бір ай бойы ораза ұстаймын деушілерге де рұқсат. Дегенмен, кейбір риуаяттарға қарай отырып Мұхаррам айының мына күндерінде ауыз бекіткен абзалырақ деуге болады:Бейсенбі, жұма және сенбі күндері.\n\nСахаба Әнәстан жеткен бір риуаятта былай делінеді:\n\nمن صام ثلاثةِ أيامٍ من شهرٍ حرامٍ : الخميسَ والجمعةَ والسبتَ ؛ كتب له عبادةُ سنتينِ\n\n«Кім харам айларының бірінде бейсенбі, жұма және сенбі күндері ауыз бекітсе, оған екі жылдық құлшылықтың сауабы жазылады»1.\n\nМұхаррам айы да харам айларына жататындықтан, бұл айда да бейсенбі, жұма және сенбі күндері ораза ұстаған абзалырақ. Олай еткен кісіге екі жылдық құлшылықтың сауабы беріледі екен.Осы орайда, екі жылдық сауапты алу үшін апта сайын аталмыш күндері ораза ұстап тұру керек пе, әлде бір аптасында ғана үш күн ұстаса бола ма?деген сауал ойға оралады. Бұған қатысты хадисші ғұламалар«Хадистің беткі мағынасына қарағанда, аталмыш күндері бір рет ұстаған кісіге екі жылдық сауап жазылатындығын ұғынамыз» деген2. Демек, осы айдабір рет үш күн, яғни, аталмыш күндеріораза ұстаған кісіге екі жылдық сауап жазылады екен, ал апта сайын аталмыш күндері ораза ұстайтын кісіге, соған сәйкес сауабы да еселенетіні айтпасақ та түсінікті. Және айта кету керек қаза оразасы бар кісілер де ұстай береді. Әлхамдулилләһи Раббиль аләмин!\n\n1Имам Суюти: «әл-Жәмиъус Сағир», №8785.2әл-Мәнәуи: «Файдуль Қадир». №8785 хадис түсіндірмесі.",
      "source": "islam.kz",
      "source_url": "https://islam.kz/kk/questions/qulshylyq/oraza/muharram-aiynda-qai-kunderi-oraza-ustagan-abzal-2030/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1982",
      "question": "Әссәләмуалейкум! Құрамында В витамин бар ем болатын система салдыруға бола ма? Ауызашар уақытта салып беретін ешкім болмай жатыр. Врач айтты құрамында В комплекс витамин бар деп. Фатима.",
      "answer": "Бисмиллаһир рахманир рахим\n\nУағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, қазіргі дін ғалымдарының тоқтамы бойынша емдік сипаттағы дәрілер мен ауруды басатын дәрілерді тамырға укол арқылы немесе система арқылы салудың оразаға зияны жоқ, мысалы, инсулин, пенициллин, валтир т.б.\n\nАл, бірақ салынатын дәріденеге қуат берер азық сипатындаболса (мысалы, глюкоза) немеседенеге рақаттық берер сипаттаболса, ондай дәріні салдырудың оразаға тигізер зияны жөнінде бүгінгі дін ғалымдары екі түрлі болжам білдіреді. Бірақ, көпшілік ғалымдар, денеге қуат берер «азық» сипатындағы дәрілердің оразаны бұзатындығын айтады(1). Витаминдер де денеге қуат берер азық сипатында болғандықтан, деректерге қарағанда, оразаны бұзады делінген.\n\nСоған орай айтарымыз,В витаминіденеге қуат берер азық сипатындағы дәрілер іспетті болғандықтан, оразаны бұзады деуге негіз бар, сол себепті, мүмкіндігінше ауызашар уақытына қалдырған абзал, алайда күндіз салу керек болып тұрса, сол күнгі оразаны соңына дейін ұстап, Рамазаннан кейін бір күн қазасын өтеп алуыңыз керек болады. Кәффарат керек емес.\n\nЕң дұрысы - Аллаға мәлім! Әлхамдулилләһи Раббиль аләмин!\n\n[1] Мәжмәғуль Фиқһиль Исләми әд-Дуәли, 1997ж, 28 тамыз – 03 шілде аралығында берілген 91-96 қаулысы.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-v-vitamindi-sistema-saldyruga-bola-ma-1982/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1981",
      "question": "Ассалаумалейкум! Ораза кезінде мал шалып, әруақтарға Құран оқуға бола ма? Ауызашар кезінде далада күн батып кетсе де? Қысқасы, ораза кезінде қай уақытта мал шалып, Құран оқытамыз? Бекалі.",
      "answer": "Бисмилләһир рахманир рахим\n\nУағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, Ораза айында Құдай тамақты ауызашар уақытында берген абзал. Өйткені, біршеті - мархұмдарға Құран оқытқан боласыз, екіншіден - ауыз аштырған сауабын да алған боласыз. Ал Ораза айында күндіз көпшілікті жиып, Құдай тамақ берген ыңғайсыз, қасиетті Рамазан айына құрметсіздік саналады. Өйткені біз - мұсылман елміз. Мұсылман елі ретінде Рамазан айы секілді қасиетті айға құрмет көрсеткеніміз - мұсылманшылығымыздан болмақ. Оның үстіне Құдайға шүкір, бүгінде ауыз бекітіп, ораза ұстаушылардың да қатары көп екендігі белгілі. Құдай тамақ беретін кісі айналасындағы ауыз бекіткен ауылдастарын да есепке алмауы жөн емес. Сондықтан да, бір-ақ шығындалып, Құдай тамақты ауызашар уақытында берген біріншіден - екі есе сауап, екіншіден - тиімді. Құранды кешкісін де оқып, бағыштай беруге болады, оның еш ағаттығы жоқ. Малды күн жарықта сойып, қамдана беруге болады. Алла Тағала ниетіңізді қабыл етсін!",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-qudai-tamaqty-qai-kezde-bergen-jon-auyzashar-kezinde-berse-bola-ma-1981/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1979",
      "question": "Ассалаумағалейкум! Бүгін ауызашар уақытынан 10 минут өткеннен кейін ауызымды аштым, бүгінгі оразам қабыл бола ма? Кім біледі?  Рахымжан.",
      "answer": "Уағалейкумуссәләм уә рахматуллаһи уә бәракәтуһ!\n\nОразаңызды ауызашар уақытынан кеш ашқан болсаңыз, оразаңыз дұрыс, қабыл болады. Бастысы оразаны ауыз ашаруақытынан ертеашып қоймауға мән берген дұрыс, ал кешірек ашудың оразаға зияны жоқ. Десе де, Пайғамбарымыз (с.а.у.) ауыз ашуды себепсіз кешіктірмей, уақтылы ашуды ұнамды санаған. Ол бір сөзінде былай дейді:«Адамдар ауыз ашарды тездеткенше жақсылықта бола бермек»[1].\n\n[1] Имам Мүслім: «Сахих Мүслім».",
      "source": "islam.kz",
      "source_url": "https://islam.kz/kk/questions/qulshylyq/oraza/bugin-orazamdy-uaqytynan-10-minutqa-kesh-ashtym-orazam-qabyl-bola-ma-1979/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1978",
      "question": "Ассалям алейкум! Ораза кезде ауыздан жағымсыз иіс шықпас үшін «жағымсыз иісті кетіру үшін себетін» затты себуге бола ма?Musilman Ainasy",
      "answer": "Барлық мақтау әлемдердің раббысына болсын және оның сүйікті пайғамбары Мұхаммед ғалейһиссәләмға салауаттар болсын!\n\nУағалейкуссәләм уә рахматуллаһи уә бәракәтуһ!\n\nОразада аузы берік кездеауыз қуысындағы жағымсыз иісті кетіретін спрейқолдану мәкруһ болады. Бұл дегеніміз, аса қажетті кездерде болмаса, жайшылықта оразада қолданбаған абзал дегенді білдірмек. Өйткені, ауызға шашылған заттың жұтылып кету қауіпі басым, шашылған зат жұтылса оразаны бұзады, бір күн қазасын өтеу керек болады. Сондықтан да, маңызды кездесулерге барғанда немесе маңызды келіссөздерге барғанда аузындағы жағымсыз иістен ыңғайсызданған мұсылман аз мөлшерде ғана сеуіп,бірақжұтпай түкіріп тастаса, оразасы бұзылмайды дейтін дін мамандары бар. Дегенмен, себілген заттың жұтылып кету қауіпі басым болғандықтан мүмкіндігінше қолданбағаны абзалырақ. Ең дұрысы - Аллаға мәлім! Әлхамдулилләһи Раббиль аләмин!",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-auyzdagy-jagymsyz-iisti-ketiretin-spreidi-qoldanuga-bola-ma-1978/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1977",
      "question": "Ораза тұтқан жанға миск жағуға бола ма, болмай ма, \"не желательно\" дегенді естіп қалып жатырмын. Төрт мәзхабтың бірінде айтылған ба? Исахан.",
      "answer": "*Миск - көбіне спиртсіз болып келетін хош иісті әтірдің бір түрі.\n\nБисмилләһир рахманир рахим\n\nОразада иіс суларды -«спиртті»және«спиртсіз»деп қараған жөн.\n\nАуыз берік кездеспиртсізиіс суларды жағуға да, иіскеуге де болады, оразаға зияны жоқ. Ханафи ғалымдары«хош иісті суларды қолдану оразаға залалы жоқ»деген. Қазіргі дін ғалымдарынан Доктор Юсуф Қардауи осыған байланысты жауабында:«Рамазан айында иіс су қолдану рұқсат амал. Рамазан айында иіс су қолдануды харам деп те, оразаны бұзады деп те ешкім айтпаған»- дейді1.\n\nАл құрамындаспиртібар әтірлерді, лаж болса оразада сеппеген абзал дейтін дін мамандары бар, сепкен күннің өзіндеазсепкен жақсы әрі оны мұрынға тақап иіскемеген дұрыс. Себебі, спирт ұшатындықтан, оны иіскеген жағдайда мұрын арқылы ішке белгілі зат енуі мүмкін, сол себепті мұрынға тақап иіскеуден сақтанған жөн.\n\nАл жалпы алғанда миск секілді хош иістерді жағуға да, иіскеуге де болады, оған ораза бұзылмайды. Сондай-ақ, гүлді иіскеудің немесе баласы мен немересін иіскеудің оразаға келіп-кетер еш зияны жоқ. Өйткені оларды иіскеу арқылы ішке ештеңе енбейді.\n\nЕнді, оразада миск қолданбаған абзал дейтін мазхабтар бар ма? - дегенге келсек, деректерге қарағандакейбірШәфиғи ғалымдары мен Ханбали мәзхабыныңкейбірғалымдары оразада хош иіс қолданбаған абзал деген, ал оразада оны иіскеу, ол ғалымдардың тоқтамынша, мәкруһ болмақ.\n\nБірақ Пайғамбарымыздың заманында хош иістер болды, егер хош иістердің оразаға зияны болатын болса, Алла елшісі (с.а.у.) оразада иіс су қолдануды тыйяр еді. Оразада хош иістерді қолданудан тыйған риуаят кездеспеген. Әлхамдулилләһи Раббиль аләмин!\n\n1al-qaradawi net",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-misk-jagyp-iis-su-sebinse-nemese-iis-sudy-iiskese-orazasy-buzyla-ma-1977/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1975",
      "question": "Оразада «хист» шегуге бола ма?",
      "answer": "Бисмилләһир рахманир рахим\n\nҚысталь-һинди («әл-Қустуль Һинди») – көбіне Үндістанда өсетін емдік қасиеті бар өсімдік түрі. Үнді елімен қатар, Қытай елінде де бұл шипалы өсімдік арнайы өсіріледі. Үндістанда оны «surabhi» деп атаса, қытай тілінде «Mu Hiang» дейтін көрінеді. Латын тілінде аталмыш өсімдікке \"Костус (Costus)\" деген ат таққан, (Costus - грек тілінен аударылғанда «шығыстан келген» деген ұғымды білдіреді).\n\nҚысталь-һинди өсімдігінің шипалы екендігін Мұхаммед пайғамбарымыз (с.а.у.) да бірнеше хадисінде айтып кеткен. Ол (с.а.у.) өзінің бір хадисінде аталмыш өсімдіктің жеті түрлі сырқатқа ем екендігін былай тілге алады:«Мына үнді сабағын (العود الهندي) пайдаланыңдар, өйткені онда жеті (түрлі дертке) шипа бар: тамағы ауырған (мендалин) оны мұрнына тамызсын (يُسْتَعَطُ بِهِ مِنْ الْعُذْرَةِ), ал өкпеқабы қабынған (плеврит) оны аузына салады[1](وَيُلَدّ بِهِ مِنْ ذَات الْجَنْب)...».\n\nБұл өсімдіктің, бүгінде, темекі түрі де шыққан, түтінің жұта отырып емделу тәсілі. Соған орай сауал жолдаушы оқырманның «қист шегуге бола ма» деуінің мәні сол.\n\nБұл сауалға жауабымыз:шариғатта, соның ішінде Ханафи мәзхабында «түтінді әдейі жұтқан кісінің оразасы бұзылады».Бұл ережеден: «еркінен тыс жұтылған түтін оразаны бұзбайды» деген де үкім шығады, мысалы, көшеде келе жатқанда өртеніп жатқан бір заттың түтіні еріксіз жұтылса, еркінен тыс жағдай болғандықтан, оразасы бұзылмайды.\n\nАл сіз айтып отырған қысталь-һинди өсімдігін шегу – ерікті түрде түтінді жұту болып саналатындықтан, оразаңызды бұзады деуге негіз бар. Сондықтан да, олай емделу тәсілін ауызашар уақытына қалдырғаныңыз дұрыс. Әлхамдулилләһи Раббиль Аләмин!",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-qystal-hindi-osimdigin-sheguge-bola-ma-1975/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1970",
      "question": "Сәлеметсіз бе! Қарыз оразаны өтегенде жатар уақытта ауыз бекітіп жатуға бола ма?",
      "answer": "Бисмилләһир рахманир рахим\n\nСәлеметсіз бе!\n\nҚарыз оразаның ниеті - күн батқаннан бастап, сәресі уақытқа дейінгі аралықта жасалу керек. Сондықтан да, егер түнде «ертең қаза ораза ұстаймын» деп ниет етіп жатқан болсаңыз, ертесі сәресіге ұйықтап қалған жағдайда, еш нәр татпай түнгі ниетпен сол күні қаза оразасын ұстап кете берсеңіз болады. Түнде ниет етіп жатқандағы ниетіңіз саналады. Бұған қатысты кейбір Ханафи фиқһ кітаптарында былай делінген:\n\n«Әлдекім (ертеңгі) оразаға ниет етіп ұйықтап, алайда таң атып кеткеннен кейін оянса, оның оразасы дұрыс...»1.\n\n1Әбу Бәкір әл-Жассас: «Шарху Мұхтәсарит Тахауи». 2/410, - Китабус саум.",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-orazasyn-ustauga-tunnen-niet-etip-jatsa-bola-ma-saresige-tura-almai-qalsa-sol-nieti-jarai-ma-1970/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1948",
      "question": "Ережеп айында 1 күн ораза ұстаса, кіші күнәләрі кешіріледі, 7 күн ораза ұстаса тозақтың 7 есігі жабылады, 8 күн ұстаса жәннәттің 8 есігі ашылады, 15 күн ораза ұстаса, барлық күнәләрі кешіріледі деген рас па? Жанбатыр.",
      "answer": "Бисмилләһир рахманир рахим\n\nҚұрметті сауал жолдаушы, Ережеп айына қатысты келтірілген хадистердіңдені әлсізнемесежалған хадистер.(Ибн Хажар, \"тәбиин\", 18 (14) бет).Пайғамбарымыздың (с.а.у) Ережеп айында ораза ұстағандығы рас. Бірақ ол айда ұсталған оразаға берілетін сауап төңірегінде келтірілген риуаяттардың көпшілігі күмәнді.\n\nСіз сұрап отырған риуаят діни кітаптарда келтіріледі. Бірақ, оның да нақ Пайғамбардан (с.а.у.) жеткендігі күмәнді, яғни, \"сахих хадис\" емес. Аталмыш риуаятты кей хадисшілер «әлсіз хадис» деп баға берсе, кей хадисшілер «жалған хадис» дейді. Хадистің толық нұсқасы төмендегідей:\n\n«Кім Ражап айында бір күн ораза ұстаса, бір жыл ораза ұстағандай болады. Кім жеті күн ораза ұстаса, ол үшін тозақ есіктері жабылады. Сегіз күн ораза ұстасаған адамға, пейіштің сегіз есігі ашылады. Он күн ораза ұстаған адамның Алла Тағала сұрағанын береді. Он бес күн ораза ұстаған адамға көктен бір дыбыстаушы: «Өткен күнәларың тегіс кешірілді, амалдарыңды қайтадан (таза парақтан) баста» деп дауыстайды. Кім ораза ұстаған күндерін арттырса, Алла да сауабын арттыра түседі. Режеп айын Нұх пайғамбар кемеге мінген күн, ол күні Нұх пайғамбар ораза ұстады және онымен бірге кемеде болғандардың бәрі ораза ұстады».(«Фазаилуль Әуқат», әл-Бәйһақи; «Фазаилу Ражаб», әл-Кәттәни; «әт-Тәрғиб уәт-Тәрһиб» әт-Тәйми).\n\nАталмыш хадиске қатысты ғұлама Ибн Хажар әл-Асқалани былай деп баға берген:«Осы риуатты жеткізуші риуатшылар тізімінде «Осман ибн Матар» есімді адам бар. Хадисші Ибн Хаббан оны «өтірікші» деген. Оның әлсіз риуаятшы екендігін Хадисші ғұламалар бір ауыздан айтқан»- дейді хадисші ғалым.\n\nОсы риуаяттың басқа бір нұсқасын«Жалған хадистер»атты кітабында келтірген Ибн Жәузи:«Бұл хадис сахих емес»- дегеннен кейін:«Риуатшылардың тізімінде «Фурат ибн Сәйб» есімді кісі бар, оған қатысты Имам Бұхари «Мәтрук» («сөзі алынбайды») деп баға берген»деп қорытады.(Ибн Жәузи, \"Мәудуъат\").Хадис ғылымында «мәтрук» деп өтірік сөйлетін хадисшілерге қолданылған. Өтірік сөйлейтін хадисшілердің келтірген хадистері алынбайды, жеткізген риуаяттары жалған хадиске жақын.\n\nЕндеше, сіз сұрап отырған риуаяттың Мұхаммед пайғамбардың (оған Алланың игілігі мен сәлемі болсын) сөзі екендігі күмәнді, сондықтан да ондағы мәліметтердің растығы күмәнді. Ол хадиспен амал етілмейді.\n\nБірақ Ережеп айында ораза ұстаудың сауапты екендігі рас. Ибн Хажар әл-Асқалани (р.а.) \"Ережеп айында ораза ұстау - мұстахаб\" деген.(Ибн Хажар, \"тәбиин\", 18 (14) бет).Оған қатысты келтірілген хадистердің дені әлсіз болғанымен, бәрінің ортақ тұсы - ережеп айында ораза ұстаудың сауапты екендігі жөнінде. Оның үстіне харам айларда ораза ұстаудың артықшылығы айтылған риуаяттар бар. Ережеп айы да харам айларына жататындықтан, бұл айда да ораза ұстаудың өзіндік артықшылығы бары сөзсіз. Имам Бәйһақи келтірген бір риуаятта Әбу Қаләба атты табиғин ғұламаның былай дегендігі айтылады:«Пейіште Ражаб айында ораза ұстаушыларға арналған бір сарай бар» делінген.Табиғиннің осы сөзін келтіргеннен соң, Имам Байхақи (р.а.):\"Бұл айтылған мәлімет – Ражаб айындағы оразаға қатысты келтірілген риуаяттардың ішіндегі ең нақтысы (сахихы)...\" - деп қорытады.\n\nАлла Тағала тұтқан оразаларыңызды қабыл етсін! Әлхамдулилләһи Раббиль аләмин!",
      "source": "islam.kz",
      "source_url": "https://islam.kz/kk/questions/qulshylyq/oraza/erejep-orazasyna-qatysty-myna-bir-hadis-sahih-pa-1948/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1805",
      "question": "Шәууәл оразасын бұзып алса, қалай болады?",
      "answer": "Шәууәл оразасын бұзып алған кісі, бір күн қазасын өтейді, бұл уәжіп. Кәффарат қажет емес[1]. Ол күннің қазасын ертесіне ұстаса болады.\n\nБастаған нәпіл оразасын бұзған жағдайда қазасын өтеу керек дегенге дәлел келтірер болсақ, Айша анамыздан жеткен бір риуаятта, Ол (р.а.) былай дейді:\n\n«Мен және Хафса екеуміз нәпіл ораза ұстаған едік. Бізге ас сыйлады. Біз аузымызды ашып (сол асты жедік). (Алла елшісіне айтқанымызда) Алла елшісі бізге: «Бұл күннің орнына басқа күні ұстаңдар» - деді», - дейді радияллаһу анһа[2].\n\n[1] Өйткені «кәффәрәт» өтеу тек Рамазан айындағы оразаға қатысты, онда да егер әдейі, себепсіз бұзса, ал қателікпен не ұмытып бұзған кісіге кәффарат керек емес, бұл рамазан оразасында. Одан өзге оразаларда әдейі бұзса да кәффарат керек емес, бір күн қазасын өтесе жеткілікті. Мысалы қаза оразаны әдейі бұзған кісі кәффарат өтемейді, сол күнгі қазаны қайта ұстайды.[2] Ибн Хаббан: «Сахих; Абдурраззақ: «әл-Мусаннаф» т.б.",
      "source": "islam.kz",
      "source_url": "https://islam.kz/kk/questions/qulshylyq/oraza/shauual-orazasyn-buzyp-alsa-ne-isteidi-1805/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1801",
      "question": "Сәлеметсіздер ме? Айттың бірінші күні ораза ұстап қойса, онысы санала ма?",
      "answer": "Сәлеметсіз бе!\n\nОраза айттыңбірінші күніжәне Құрбан айтта төрт күн[1] ораза ұстаудан Пайғамбарымыз (с.а.у.) тыйған. Сахаба Әбу Саъид әл-Худриден жеткен хадисте, Ол былай дейді:\"Пайғамбарымыз (с.а.у.) ораза айт пен құрбан айт күндері ауыз бекітуден тыйды\"[2].\n\nОл күндері ораза ұстау Ханафи мәзхабында «харамға жақын мәкруһ», өзге мәзхабтарда «харам». Бұл дегеніміз, Ханафи мәзхабында ол күндері тұтқан ораза, кемшілікті болса да, есептеледі деген сөз. Сондай-ақ, ол күндері (яғни, ораза айттың бірінші күні және құрбан айтта төрт күн) нәпіл оразаға ниет етіп, ауыз бекіткен кісілер оразасын бұзып, ауызын ашып жіберсе қазасын өтемейді[3].\n\nЕндеше, ораза айттың бірінші күні білместіктен ауыз бекіткен болсаңыз, тұтқан оразаңыз саналады, мейлі қаза оразасы болсын, нәпіл оразасы болсын. Бірақ келесіде ораза айттың бірінші күні ауыз бекітудің дұрыс емес екендігін ескерген жөн. Айттың екінші күнінен бастап ораза ұстай беруге болады.\n\nАбдусамат Қасым\n\n[1] Құрбанның бірінші күнә және одан кейін үш күн «Тәшриқ» күндері. Хадисте:«Тәшриқ күндері – ішіп, жеу күндері болып саналады». («Сахих Мүслім», Китабус сиям).[2] Имам Бұхари: «Сахих Бұхари», «Китабус саум».[3] Имам Зайлаъи: «Тәбиинуль Хақаиқ», 2\\219 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/aittyn-birinshi-kuni-oraza-ustagan-bolsa-onysy-sanala-ma-1801/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1799",
      "question": "Мен ораза екенімді біле тұра, еркіңнен тыс күйеу қосылса не болады? Ораза бұзыла ма? Кәффарат өтей ме?",
      "answer": "Рамазан айында ауыз берік әйелді күйеуі еркінен тыс қатынасқа зорлап мәжбүрлесе, әйелдің оразасы бұзылады, бірақ еркінен тыс жағдай болғандықтан, әйел кісі кәффарат өтемейді, бір күн қазасын өтейді (кәффәратты – күйеуі өтейді)[1].\n\nТіпті әйелі қарсылық танытып баққанымен, күйеуі дегеніне жетіп, әйелі орта тұста берілсе де әйелге кәффарат қажет емес, өйткені ол жағдайда оның (әйелдің) берілуі оразасы еріксіз түрде бұзылғаннан кейін орын алып отыр.[2]\n\n[1] Абдуррахман Шайхзаде: «Мәжмәъул Әнһур»: وَلَوْ أَكْرَهَهَا هُوَ فَلَا كَفَّارَةَ عَلَيْهَا إجْمَاعً «Егер күйеуі әйелін қатынасқа зорласа, әйелі кәффарат өтеуге міндетті емес».[2] Әбу Бәкір Зүбәйди: «Жәуһаратун Нира», 1\\329 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/auzy-berik-aieldi-kuieui-qatynasqa-majburlese-aiel-kaffarat-otei-me-1799/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1797",
      "question": "Сәлеметсіз бе! Ораза кезінде стоматологка барып байқамай су кетiп қалды iшке, ораза бұзыла ма?",
      "answer": "Сәлеметсіз бе! Тісті емдеу барысында абайсызда су не т.б. заттар жұтылып кетсе, сол күнгі оразаңыз бұзылған болып есептеледі, Рамазан айынан кейін бір күн қазасын өтеп алуыңыз керек болады, бірақ сол күнді соңына дейін ұстайсыз. Ең дұрысы – Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/auzym-berik-kezde-stomotologqa-baryp-abaisyzda-su-jutylyp-ketti-orazam-buzyla-ma-1797/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1794",
      "question": "Оразада қан құйдыру оразаны бұза ма? Арман",
      "answer": "Аузы берік кезде қан құйдыру оразаны  бұзады. Қан құйдырған жағдайда бір күн қазасын өтеу керек болады. Өйткені, қанның құрамында көп көлемде су бар. Бұл да денеге әл беретін азық тектес бір затты салғанмен тең. Сол себепті, оразаны бұзады. Бұл жайында Халықаралық Ислам фиқһ Кеңесінде талқыланып, оразаны бұзатын жағдайлардың тізімін бере келе қан құйдыру жайлы да былай деп өткен:\n\n«Қанның құрамында көп мөлшерде су болатындықтан қан құйдыру оразаны бұзады».[1]\n\nОсы тұрғыда, қан алдырудың да үкімін сұрайтындар бар. Қан алдыру – қан құйдыру емес, оның үкімі бөлек. Қан алдыру оразаны бұзбайды деуге болады, өйткені Пайғабмарымыз (с.а.у.) ораза кезінде хижама жасататын[2]. Қан алдыру оразаны бұзатын болғанда, оған тыйым салар еді (Хижама – қан алдыру арқылы емдеу тәсілі).\n\nТоқ етерін айтқанда, қан құйдыру оразаны бұзады, ал қан алдыру бұзбайды. Ең дұрысы – Аллаға мәлім!\n\n[1] Халықаралық Ислам фиқһ Кеңесінің 23 отырысы, хижри 1440 жыл, миләди 2018 жыл.[2] Имам Бұхари: «Сахих Бұхари».",
      "source": "islam.kz",
      "source_url": "https://islam.kz/kk/questions/qulshylyq/oraza/qan-quidyru-orazany-buza-ma-1794/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1792",
      "question": "Ассәләму аләйкум уә раһмәтуллоһи уә бәракәтуһу! Ораза адам үйде адыраспан түтатса, оразаға кедергі бола ма?",
      "answer": "Уағалейкумуссәләм уә рахматуллаһи уә бәракәтуһ!\n\nАуыз ашардан кейінгі уақыттарда адыраспанды тұтатса, оразаға зияны жоқ. Және тұтатқаннан кейінгі иістің үйде қалуы оразаға кедергісі болмайды. Бірақ күндіз ауыз берік кезде тұтатпаған жақсы. Өйткені, адыраспанды тұтатқанда көп мөлшерде түтін шығатындығы мәлім. Шыққан түтін ішке кетуі мүмкін. Ханафи ғалымдары «ерікті түрде түтінді жұтқан адамның оразасы бұзылады» деген. Ең дұрысы - Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/auzy-berik-adam-adyraspan-tutatsa-orazasyna-ziyany-tie-me-1792/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1791",
      "question": "Діннен шығарар бір сөз айтса, оразасы бұзыла ма?",
      "answer": "Кім Рамазан айында ораза ұстап жүріп діннен шығарар бір сөз айтса, мысалы, Құдайға тіл тигізсе, пайғамбарлар мен періштелерді мазақ қылып, келекеге айналдырса, дінді балағаттаса т.б.,  оның сол күнгі оразасы бұзылады. Құран Кәрімде Алла Тағала былай деген:«Кім иманға күпірлік етсе, оның амалы жойылады»- деген[1].  Осы аятта «Иманға..» дегені – «иман етілу керек нәрселерге күпірлік қылса...» деген мағынада.\n\nЕндеше, діннен шығарар бір сөз айтқан кісінің ниеті бұзылатындықтан, тұтқан оразасы да бұзылады. Егер қайта тәубеге келгісі келсе, шәһәдат сөздерін айтып, Құдайдан кешірім тілеуі тиіс. Және де сол күнгі оразасының бір күндік қазасын Рамазаннан кейін өтеуі керек[2]. Бұл жайында Ханбали ғалымы Ибн Құдама былай деген:\n\n«Аузы берік сәтте діннен шыққан кісінің оразасы бұзылатындығына қатысты ғалымдар арасында екі ұдай пікір кездеспеген. Егер ол адам қайта Исламға оралып жатса, сол күнгі оразасының қазасын өтеп алуы тиіс...»[3].\n\nЕң дұрысы – Аллаға мәлім!\n\n[1] Құран Кәрім: «Маида» сүресі, 5 аят.[2] Атыйя Сақр: «Ахсануль Кәләм филь Фәтәуә уәл Әхкәм». 4\\637 бет.[3] Ибн Құдама: «әл-Муғни».",
      "source": "islam.kz",
      "source_url": "https://islam.kz/kk/questions/qulshylyq/oraza/dinnen-shygarar-bir-soz-aitsa-orazasy-buzyla-ma-1791/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1790",
      "question": "Рамазан айы Алланың кешірімі еселенетін ай деп жатады. «Тозақтың есіктері жабылады» дейді. Күнә жасап жүріп осы айда қайтыс болып кетсе, пейішке кіре ме?",
      "answer": "Уағалейкумуссәләм уә рахматуллаһи уә бәракәтуһ!\n\nАлла елшісінің (саллаллаһу алейһи уә сәлләм) «Рамазан айы келгенде жұмақтың есіктері ашылып, тозақтың есіктері жабылады және шайтандар кісенделеді» - деген хадисі бары рас[1]. Дейтұрғанмен, намаз оқымайтын, ораза ұстамайтын немесе арақ ішетін күнәкар пенде Рамазан айында қайтыс болса, күнәсі кешіріліп пейішке кіре ме, дегенге нақты жауап айту қиын, өйткені бұл нәрсе Алла Тағалаға ғана мәлім дүние және Оның қалауындағы іс. Бірақ жалпылама риуаяттарға қарай отырып:«жүрегінде иманы барәрі кісі ақысын жемеген, ешкімге қиянат жасамаған кісінің күнәларын Рамазан айының құрметіне кешіріп, пейішке кіргізуі мүмкін»деп болжауға болады. Аллаһу аъләм. Ең дұрысы – Аллаға мәлім!\n\n[1] Имам Суюти: “әдДибәж аля сахихи Мүслим ибниль Хажжәж». (14) 2547.",
      "source": "islam.kz",
      "source_url": "https://islam.kz/kk/questions/qulshylyq/oraza/ramazanda-tozaq-esikteri-jabylatyn-bolsa-kuna-istep-jurgen-bireu-ramazan-aiynda-qaitys-bolsa-jumaqqa-kire-me-1790/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1787",
      "question": "Көлікте отырғанда шопыр темекі шексе, қасында отырған менің оразам бұзыла ма?",
      "answer": "Ескілікті Ханафи кітаптарында«сақтануға мүмкін болмаған жағдайда, еріксіз ішке кеткен түтін оразаны бұзбайды»делінген[1]. Ендеше, шопырдың шеккен темекісінің түтіні, көлікте отырған аузы берік кісінің ішіне кеткен күннің өзінде, еркінен тыс жағдай болғандықтан оразасын бұзбайды деуге негіз бар. Осы тұрғыда, ораза ұстамайтын кісілер, аузы ораза кісілерге құрметпен қарап, олардың жанында темекі шекпеуге ден қойғандары жөн.\n\nАйта кету керек: темекі шегу денсаулыққа үлкен зиян келтіретіндіктен, бүгінгі дін ғалымдарының басым көпшілігі «темекі шегу харам» деп тоқтам жасаған.\n\nЕң дұрысы – Аллаға мәлім!\n\n[1] Ибн Ғабидин: «Роддуль Мұхтәр». 3\\366 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/kolikte-otyrganda-shopyr-temeki-shekse-qasynda-otyrgan-menin-orazam-buzyla-ma-1787/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1786",
      "question": "Ұстаз, адам жыласа оразасы бұзыла ма?",
      "answer": "Құрметті сауал жолдаушы, құр ғана жылағаны үшін оразасы бұзылмайды, бірақ көзінен аққан жасы көп мөлшерде аузына кіріп жұтылса, оразасы бұзылады. Бұл жағдайды ескілікті ғалымдарымыз кітаптарында:«Егер ауыз қуысының бәрінде тұзды дәмі сезілетіндей көп мөлшерде көз жасы ауызға кіріп жұтылса, оразасы бұзылады»- деп түсіндірген[1]. Ал, бір-екі тамшы жас ауызға кірген болса, оразаға зияны жоқ[2].\n\nАбдусамат Қасым\n\n[1]وَإِنْ كَانَ كَثِيرًا حَتَّى وَجَدَ مُلُوحَتَهُ فِي جَمِيعِ فَمِهِ وَابْتَلَعَهُ فَسَدَ صَوْمُهُ[2] Ибн Ғабидин: «Роддуль Мұхтәр». 3\\378 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/adam-jylasa-orazasy-buzyla-ma-1786/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1771",
      "question": "Қайырлы күн! Былтырғы Рамазаннан қалған қарыздарымды биылғы Рамазан басталмай тұрып өтеу міндет пе, әлде кейін де өтесем бола ма? Рахмет! Амина.",
      "answer": "Қайырлы күн!\n\nБылтырғы оразадан қалған қазаларыңызды биылғы оразаға дейін өтеп тастау шарт емес, одан кейін де өтесеңіз саналады, дегенмен мүмкіндігіңізше келесі оразаға дейін қаза оразаларыңызды өтеп алғаныңыз абзал, өйткені қарыздар жинала-жинала өтелуі қиындап кетеді. Сондықтан да, жылдағысын жылда өтеп тұрған жақсы. Өтеп үлгермеген қаза оразаларыңызды Рамазаннан кейін өтесеңіз болады.",
      "source": "islam.kz",
      "source_url": "https://islam.kz/kk/questions/qulshylyq/oraza/byltyrgy-ramazannan-qalgan-qaryzdarymdy-oraza-bastalmai-turyp-oteu-mindet-pe-1771/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1769",
      "question": "Сәлеметсіз бе! Танысым бар еді, мұсылман емес. Рамазан айында ораза ұстай ала ма? Әлде шәһәдат айтып Исламды қабылдап, мұсылман болуы шарт па? Томирис.",
      "answer": "Сәлеметсіз бе! Рамазан оразасының парыз болу шарттарының бірі – мұсылман болу. Мұсылман еместің ұстаған оразасы есептелмейді. Ұстаған күннің өзінде, оған оразаның сауабы жазылмайды. Оразасы – шынайы мағынада «ораза» ретінде есептелуі үшін алдымен «шәһәдат» сөзін айтып, тілін кәлимаға келтіруі шарт.\n\nШәһәдат сөзі төмендегідей:\n\n«Әшһәду әлләә иләәһә иллаллаһ. Уә Әшһәду әннә Мухаммәдән абдуһу уә расулуһ».\n\nМағынасы:\n\n«Алладан басқа құдай жоқ екендігіне куәлік етемін. Және де Мұхаммед Оның құлы әрі елшісі (пайғамбар) екендігіне куәлік етемін!».",
      "source": "islam.kz",
      "source_url": "https://islam.kz/kk/questions/qulshylyq/oraza/musylman-emes-kisi-ramazan-orazasyn-ustai-ala-ma-1769/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1627",
      "question": "Ассаламуғалейкум, ұстаз! Шәууәл оразасының екінші күнін ұстап жүргенде, туысқандары түскі уақытқа ораза айтқа шақырып қалса, аузын ашып жіберген дұрыс бола ма, әлде ашпаған дұрыс бола ма? Нұрлыбек.",
      "answer": "Уағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, сауалыңызға жауап бермес бұрын, бұл мәселенің егжей-тегжейлі үкімдерін қысқаша айта кетелік.\n\nХанафи мәзхабында ең дұрыс деп саналған тұжырым бойынша,нәпіл оразаныүзірсіз, яғни себепсіз бұзуға болмайды[1]. Өйткені, Алла Тағала:«Амалдарыңды бостан босқа бұзбаңдар»- деп бұйырған. Сондықтан да, бастаған оразасы мен намазын себепсіз бұзу мәкруһ саналады.\n\nЕндігі жерде, қонаққа бару немесе қонақ шақыру – нәпіл оразаны бұзуға үзір болып есептеледі дейді ғалымдар. Бірақ, кейіннен қазасын өтейтіндігіне сенімді болса, ашуына рұқсат. Ал егер қазасын өтейтіндігіне сенімсіз болса, онда ашпағаны абзал.\n\nСондай-ақ, бұл мәселеге қатысты ғалымдардың тағы бір айтатыны: шақырған жерге барып, бірақ ауыз ашпай тек қатысып отыруына шақырушы разылық танытып жатса, оразасын ашпайды. Ал, оразасын ашпауы шақырушыны ренжітсе онда оразасын бұзуына болады. Осыған байланысты мынадай риуаят келтірілген. Ол риуаятта Алла елшісі былай дейді:\n\n«Сендерден бірілерің қонаққа шақырылса, барсын. Сонда егер, оның аузы ашық болса, ас ішсін. Ал аузы берік болса, дұға етсін»[2].\n\nПайғамбарымыздың (оған Алланың игілігі мен сәлемі болсын)«...дұға етсін...»деген сөзінен - ас ішпесе де шақырған жерге барып, дастархан басында Құран оқып, бата жасап қайтсын дегенді ұғынуға болады.\n\nАталмыш үкімдерді аузы берік кісінің үйіне қонақ келген жағдайға да қатысты айтуға болады. Егер, келген қонақ үй иесінің тұтқан нәпіл оразасын бұзбай жай қасында отыруына разылық танытса, онда оразасын бұзбайды. Ал келген қонақтан ұят болатындай жағдай болса, онда оразасын бұзады. Әрине, егер оразасын кейіннен қазасын өтейтіндігіне сенімді болса. Ал сол күйінше өтемей қоятындай күмән болса немесебесін уақыты келіп қалса, онда оразасын бұзбайды.\n\n«Бесін уақыты келіп қалса...» деуімнің себебі, нәпіл оразаны әлгіндей жағдайларда бұзудың өзі «зәуәл уақытына дейін ғана рұқсат» делінген. Зәуәл уақытынан былайғы уақыттарда қонаққа шақырылса немесе қонақ келсе оразасын бұзбайды дейді ғалымдар. Тек, ата-ананың ақысына кіру сияқты бір мәселе туындаса ғана зәуәлден кейін ашуға болады. Ал одан өзгелер үшін зәуәл уақытынан кейін ашуға болмайды деген[3].\n\nЗәуәл уақыты дегеніміз, ұлы сәске уақыты аяқталып, бесін уақыты кіруге таяған сәт.\n\nЕндеше, сіздің жағдайда туысқандарыңыз түскі уақытта асқа шақырып отыр екен. Ал ереже бойынша тұтқан нәпіл оразасын сый-сияпат беру, қонаққа бару сияқты себептермен, тек зәуәл уақытына дейін ғана ашуға рұқсат. Одан кейін ашу мәкруһ болады. Сондықтан, сіз оразаңызды ашпай, жай барып, Құран оқып қайтсаңыз болады. Бұзған жағдайда мәкруһ жасаған боласыз, бір күн қазасын өтеу керек. Алла қабыл етсін!\n\n[1] Кей Ханафи ғалымдары кейбір риуаяттарға қарап: үзірсіз, себепсіз бұзуға болады» деген тоқтам жасаған. Бірақ Ханафи мәзхабында қабыл етілген тұжырым, жоғарыдағынша. Аллаһу аъләм.[2] Әбу дәуід: Сүнән. 2460.[3] Имам Шүрунбүләли: «Имдәд». 668 бет; Ибн Ғабидин: «Роддуль Мұхтәр». 6/373-374 беттер.",
      "source": "islam.kz",
      "source_url": "https://islam.kz/kk/questions/qulshylyq/oraza/napil-orazasyn-ustap-jurgende-tuysqandar-tuske-qonaqqa-shaqyryp-qalsa-buzuga-bola-ma-1627/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1623",
      "question": "Әссәләәмуғалайкум! Ауыздан және мұрыннан «ПТР» тест алдыру оразаны бұза ма?! Нұрбол.",
      "answer": "Уағалейкумуссәләм уә рахматуллаһи уә бәракәтуһ!\n\nКороновирусқа «ПТР» тестін тапсырарда «зонд» деп аталатын ұшы жұмсақ арнайы екі таяқша қолданылады. Бірін мұрынға тықса, екіншісін жұтқыншаққа тығып, керекті материалды сынамаға алады. ПТР сынамасын алу барысында асқазанға еш нәрсе кетпейтіндіктен, оразаны бұзбайды. Оразаңыз дұрыс.",
      "source": "islam.kz",
      "source_url": "https://islam.kz/kk/questions/qulshylyq/oraza/koronavirusqa-ptr-testin-tapsyru-orazany-buza-ma-1623/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1622",
      "question": "Ассаламу алейкум! Күн батпайтын аймақтағылар қалай ауыз ашады және бекітеді? Ержан.",
      "answer": "Уағалейкумуссәләм уә рахматуллаһи уә бәракәтуһ!\n\nАлты ай күн, алты ай түн болып тұратын аймақтағы мұсылмандар намаздары мен оразаларын өтеулері үшін – күндізі мен түні әдеттегідей алмасып тұратын ең жақын аймақтың немесе елдің уақытын негізге алады дейді қазіргі ғалымдар. Сол аймақтың уақыты бойынша таң атқан болып, сол аймақтың уақыты бойынша күн батқан болып есептеледі. Демек, ондағы ораза кестесі бойынша ауыз бекітіп, сол кесте бойынша аузын ашады[1]. (Мекке және Мәдина қаласының уақытын негізге алады дейтін ғалымдар да бар).\n\n[1] Уаһбату аз-Зухайли: «Фәтәуә Муъасыйра». 35 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/alty-ai-kundiz-bolyp-turatyn-aimaqta-namazdy-qalai-oqidy-orazany-qalai-ustaidy-1622/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1621",
      "question": "Ассаләмуғалейкум! Физраствормен (натрий хлор) дәрі жіберу оразаны бұза ма? Физраствор тұзды ғой, «питательный» болып табыла ма? Гука.",
      "answer": "Уағалейкумуссәләм уә рахматуллаһи уә бәракәтуһ!\n\nМедицина тілінде «физиологический раствор», «физраствор» деген терминмен белгілі бұл сұйықтық - қарапайым ас тұзының ерітіндісі болып табылады. Яғни, тұзды су есебінде. Ол белгілі жағдайларда көбіне система арқылы немесе бұлшықетке ине егу арқылы ағзаға жіберіледі.\n\nЕндеше, физерітіндісі, өзіңіз айтпақшы, тұзды болып саналатындықтан, бүгінде дін мамандары тарапынан «денеге қорек берер» сипатта деп танылып, ғалымдар оны денеге жіберу оразаны бұзады деген тоқтам жасап отыр. Өйткені, онда денеге қуат берер сұйықтықтар мен тұз ерітіндісі бар. Сол себепті, бір күн қазасын өтеу керек.\n\nСөзіміз дәлелді болуы үшін,Халықаралық Ислам Фиқһ Кеңесініңоразаға байланысты қабылданған шешімдерінің бірінде былай делінеді:\n\nДегенмен, аталмыш ерітінді денеге табиғи жолдармен енгізілмейтіндіктен(табиғи жолдар: ауыз, мұрын, құлық, тік ішек, қынап), оразаны бұзбайды дейтін дін мамандары да барын айта кету керек.\n\nҚорыта айтқанда, натри хлоридінің сулы ерітіндісі болып саналатынфизиологиялық ерітіндіденеге қорек берер сипатта болғандықтан, ең абзалы, ауыз ашардан кейін қабылдаған дұрысырақ. Ал күндіз - ауыз берік кезде қабылдаған жағдайда (сол күнді оразамен өткізіп), Рамазаннан кейін бір күн қазасын өтеп алған жөн. Кәффәрат қажет емес.\n\nАлла оразаларыңызды қабыл етсін!\n\n[1] Мәжмәъуль Фиқһиль Исләми әд-Дуәли: №93 (1/10) қарар. 10-шы отырыс. 1997 жыл; Din İşleri Yüksek Kurulu Başkanlığı.2021 жыл.",
      "source": "islam.kz",
      "source_url": "https://islam.kz/kk/questions/qulshylyq/oraza/fizeritindisin-fizrastvor-inektsiyalau-orazany-buza-ma-1621/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1619",
      "question": "Ассаламуалейкум! Рамазан айында «спермограмма» тапсырса ораза бұзыла ма?",
      "answer": "Уағалейкумуссәләм уә рахматуллаһи уә бәракәтуһ!\n\n«Ұрықтың» анализі деген мағынаны білдіретін «спермограмма» – адамдағы бедеулікті т.б. жыныс ауруларының себептерін анықтау үшін қолданылатын медициналық тәсіл.\n\nЕндігі жерде, Рамазан айында аузы берік адам «Спермограмма» тапсыратын болса, оразасы бұзыла ма?\n\nСпермограмма тапсыратын кезде шәует (сперма) «мастурбация» арқылы шығарылады. Фиқһ кітаптарында аузы ораза адамның «мастурбация» жасауы оразаны бұзады делінген[1]. Сондықтан да, денсаулығы себепті спермограмма тапсырған кісі Рамазан айынан кейін бір күн қазасын өтеуі керек. Кәффәрат қажет емес. Бірақ, сол күнгі оразасын соңына дейін ұстайды.\n\n[1] Әлгіндей әрекетті шариғатта «истимна» дейді. Истимнаның оразаны бұзатыны жайында Ханафи ғалымдар былай деген: «Қолымен истимна жасап, шәует ақса, ол оразаны бұзады». Ибн Ғабидин: «Раддуль Мұхтәр», 6/271-272, 290 беттер;  Аләуддин әс-Сәмарқанди: «Түхфәтуль Фуқаһа» - 1/358.",
      "source": "islam.kz",
      "source_url": "https://islam.kz/kk/questions/qulshylyq/oraza/spermogramma-tapsyrsa-oraza-buzyla-ma-1619/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1617",
      "question": "Ассаламуғалайкум! Ораза ұстап инсулин салуға бола ма? Бірақ тамырға емес, иыққа санға салынады. Маржан.",
      "answer": "Уағалейкумуссәләм уә рахматуллаһи уә бәракәтуһ!\n\nДін мамандарының тоқтамы бойынша, инсулин дәрісіқоректіксипатта болмағандықтан аузы берік кезде салудың оразаға зияны жоқ. Тамырға салынса да, немесе иыққа, санға, жанбасқа салынса да оразаны бұзбайды.\n\nОсы орайда, инсулин кейде қарынның аумағына салынып жатады. Бұл да оразаны бұзбайды. Себебі инсулин дәрісі терінің астына салынады. Бұлшық етке өтіп кетпеуі үшін терінің қалыңдығына сәйкес ұзыныдықта инелер қолданылады. Ал, терінің астына салғаннан ішке немесе асқазанға бір нәрсе өтері екі талай. Сондықтан да, қарынға салынса да оразаға зияны жоқ деуге негіз бар. Ендігі жерде, қарынға салынған жағдайда ішке өтуі ықтимал деген күннің өзінде, Имам Әбу Юсуф пен Имам Мұхаммедтің (раһимаһумаллаһ) қағидасы негізінде айтқанда: ішке табиғи жолдар арқылы енбегендіктен оразаға зияны жоқ[1].\n\nТоқ етерін айтқанда, ораза кезінде инсулин салдыра беруге болады, оразаға зияны жоқ.\n\nЕң дұрысы – Аллаға мәлім!\n\nАбдусамат Қасым\n\n[1] Имам Кәсәни: «Бәдәиъус Санаиъу» - 2/607 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-ustap-insulin-saldyruga-bola-ma-1617/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1615",
      "question": "Қайырлы таң! Келіп жеткен Рамазан айы құтты болсын! Ұстаған Оразаларымыз қабыл болсын. Ораза тұтып, күндізгі уақытта бала емізу оразаны бұза ма? А.",
      "answer": "Сәлеметсіз бе! Қасиетті Рамазан айы барша мұсылман жұртшылығына мүбарак болсын!\n\nҚұрметті сауал жолдаушы, ардақты сахаба Абдулла ибн Аббастың мынадай сөзі бар:\n\nالفطر مما دخل وليس مما خرج ، والوضوء مما خرج وليس مما دخل ،\n\n«Ораза – ішке бір нәрсе кіргені себепті бұзылады, бір нәрсе шыққаны себепті емес. Дәрет, (керісінше), бір нәрсе шыққаны себепті бұзылады, бір нәрсе кіргені себепті емес»[1].\n\nЯғни, ауыз берік кезде ішке бір нәрсе барған болса, ораза бұзылады. Мейлі, ол – жеуге жарамды зат болсын, мейлі жеуге жарамсыз зат болсын, ішке барса, ораза бұзылады. Ал, денеден бір нәрсе шықса, оған ораза бұзылмайды. Мысалы, қолын кесіп алып, қан шықса ораза бұзылмайды. Тер шықса ораза бұзылмайды. Әжетке барса ораза бұзылмайды т.б.\n\nЕндеше, аталмыш қағидаға сай айтқанда:Ауыз берік кезде бала емізу оразаны бұзбайды, әрі оразасына ешқандай зияны жоқ.Мұнда ғұламалардың арасында таласы жоқ.\n\nОның үстіне Алла Тағала Құран Кәрімде:«Емізуді толықтырғысы келген аналар балаларын толық екі жыл емізеді...»- деген[2]. Ал енді, екі жыл ішінде Рамазан айы да бары белгілі. Егер, Рамазан айларында емізу оразаны бұзатын болғанда, Алла Тағала «толық екі жыл емізсін» демес еді. Осының өзінен, аузы берік кезде бала емізу оразаны бұзбайтындығын ұғыну қиын емес.\n\n[1] Ибн Хажар әл-Асқаләни: «Фәтхуль Бәри»; Ибн Әбу Шәйбә: «әл-Мусаннаф».[2] Бақара сүресі, 233 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-berik-kezde-bala-emizuge-bola-ma-orazany-buzbai-ma-1615/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1614",
      "question": "Ассалаумағалейкум! Ораза ұстап жүріп спортпен айналысуға бола ма? Бауыржан Аллаберген.",
      "answer": "Уағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, ертеректегі ғалымдар ауыз берік кезде «хижама» жасату жайында айта келе:«егер, хижама жасату аузы берік адамның дірмәнін қашырып, денесінде әлсіздік тудыратын болса, хижама жасату мәкруһ болады»деген.(Хижама – қан алдыру арқылы емдеу тәсілі).\n\nОсыған орай, ораза ұстап жүріп спорт жаттығуларын істеудің күнәсі жоқ. Оразасын бұзбайды. Бірақ, жай күндердегіден гөрі жаттығулар тізбегін азайтып, уақытын қысқартқаны абзал, мысалы, 45 минуттан асырмаған жақсы делінеді. Осылайша, аузы берік адамға қажетті әл-дірман мен бойдағы сұйықтықтың тер арқылы шығып, тез сарқылмауын қадалаған болады. Сондай-ақ, жаттығар уақытын да дұрыс таңдаған жөн, яғни, жаттығуды аузы берік адамға оңтайлы болар сәттерде істеген жақсы. Мысалы, ауыз ашардан жарты сағат, бір сағат бұрын немесе ауыз ашқаннан кейін 2-3 сағаттан соң дегендей т.б.\n\nАлла Тағала Рамазан айының жеңіл әрі берекелі өтуін нәсіп етсін!",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-ustap-jurip-sportpen-ainalysuga-bola-ma-1614/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1613",
      "question": "Сәлеметсіздер ме! Лазерлік терапия кезінде ораза ұстауға бола ма?",
      "answer": "Сәлеметсіз бе!\n\nЛазерлік терапия - бұл адам ағзасына бағытталған жарық сәулесінің (лазер) әсер етуіне негізделгендәрілік емесемдеу әдісі. Лазерлік терапия - бұл қарқындылығы төмен лазерлік сәулені қолданатын емдеу әдісі. Бұндай емдеу тәсілінде терінің сыртына лазерлік сәуле бағытталып, одан бөлек дәрі ішке енгізілмейді.\n\nДінімізде, оразаны бұзады деуіміз үшін ішке бір зат барған болу керек. Ішке бір зат бармаса ораза бұзылмайды. Сондықтан да, лазерлік терапия арқылы ем алу барысында «табиғи жолдардың бірімен» әлдебір зат ішке бармайтындықтан, ораза бұзылмайды деуге негіз бар. Табиғи жолдар деп мыналарды айтамыз:ауыз, мұрын, құлақ, тік ішек, қынап.\n\nЛазерлік терапия мұрын мен құлаққа да жасалуы мүмкін. Ондай жағдайда, құлаққа не мұрынға әлдебір зат құйылмай, тек лазердің өзімен ем-дом жасалатын болса, ораза бұзылмайды. Жарық сәуленің өзі – оразаға кедергі емес. Ендеше, лазерлік терапия кезінде ораза ұстай беруге болады.",
      "source": "islam.kz",
      "source_url": "https://islam.kz/kk/questions/qulshylyq/oraza/lazerlik-terapiya-kezinde-oraza-ustauga-bola-ma-1613/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1611",
      "question": "Темекі шегетіндер оразада «никотин пластырын» қолданса бола ма? Оразасын бұзбай ма?Никотин жабыстырғышы (никотиновый пластырь) – темекі тәуелділігінен арылту мақсатында ойлап табылған тәсілдердің бірі. Жабыстырғыштың астында никотинді қатпар болады. Теріге жабыстырылғанда ондағы никотин тері арқылы сіңіп, ағзаға өтеді де, адам ағзасының күні бойы белгілі дәрежеде никотинмен қамтамасыз етіп, темекіге деген құмарлығын тежеуіне алып келеді. Бұндай пластырьлер темекіге тәуелділіктен емдеу шарасы барысында қолданылады. Бара-бара никотин дозасы төмен пластырьларға өтіп, ақырында мүлдем қолданудан қалады екен. Ендігі жерде, мұндай жабыстырғышты аузы берік кезде қолдану оразасына кері әсері бар ма, жоқ па? Сағындық.",
      "answer": "Мәліметтерге қарағанда\"Никотин жабыстырғышын\" қолдану оразаны бұза ма, жоқ па, деген сауал төңірегінде қазіргі дін мамандары арасында екі ұдай тұжырым бар деуге болады. Бұзады дейтіндер бар болғаны сияқты, бұзбайды дейтіндер де жоқ емес.\n\nЕреже бойынша, оразаны бұзады деуіміз үшін табиғи жолдар арқылы ішке бір зат барған болуы керек. Табиғи жолдар деп мыналарды айтамыз:ауыз, мұрын, құлақ[құлақтан су кірсе бұзбайды, май, дәрі тамызса бұзылады], тік ішек, қынап.\n\nАл, мысалы, терідегі ұсақ тесіктер арқылы сіңетін заттар оразаны бұзбайды делінген. Өйткені, тері мен асқазанды байланыстырып тұрар өткел жоқ, сондықтан, теріден сіңген заттар адамның ішіне түспейді. Мысалы, крем, жақпамайлар т.б.\n\nИмам Мәрғинәнидің \"әл-Һидая\" кітабында былай делінеді:\n\n«Терінің тесіктерінен кірген зат оразаға кедергі емес. Мысалы, салқын сумен шомылса...»[1].\n\nЕндеше, никотин пластырьлеріндегі \"никотин\" теріге сіңу арқылы ағзаға өткенімен, ішке баруы екі талай. Сол себепті, оразаны бұзбайды десек қателеспеспіз.\n\nСөзіміз дәлелді болу үшін,дерматологиялық (тері) пластырьлердіңоразаны бұзбайтындығына қатысты Мемлекет аралық Ислам фиқһ кеңесінің жасаған тоқтамын бере кетелік. Аталмыш кеңестің 1997 жылы өткен 10-отырысында қабылданған қаулылар арасында мынадай пунктқа орын берілген:\n\n«Теріден сіңіп кірген дүниелер, мысалы, кремдер, жақпа майлар (мазь), химиялық немесе емдік заттарды қамтитын дерматологиялық пластырьлер – оразаны бұзбайды»[2].\n\nБірақ та, абзалы қайсысы десеңіз, абзалы – оразада қолданбау. Әйтсе де, қолданған кісінің де оразасы бұзылмайды.\n\nЕндігі жерде, көкейде мынадай сауал туындауы мүмкін:Аталмыш жабыстырғыш заттың оразаны бұзбайтынын түсіндік, ал жалпы ондай жабыстырғышты қолданудың үкімі не болмақ? Оны қолдану темекі шеккенмен тең бе?\n\nНикотин жабыстырғышын қолданудың үкімі оның қаншалықты залалды екендігіне байланысты.Егер, адам денсаулығына залалы бар болса, қолдану мәкруһ. Ал залалы болмаса, мубах. Деректерге сүйенсек, темекі тәуелділігін азайтар мұндай препараттар(НЗТ-никотинзаместительная терапия)\"Дүниежүзілік денсаулық сақтау ұйымы\"тарапынан \"маңызды дәрі-дәрмектер\" тізіміне енгізілген.\n\nЕң дұрысы - Аллаға мәлім! Уалхамдулилләһи Раббиль алямин!\n\nАбдусамат Қасым\n\n[1] Имам Мәрғинәни: «әл-Һидая». Китабус саум.  Тіпті салқын сумен шомылған жағдайда, ішінде салқындық сезілсе де оразаны бұзбайды. (Бәдруддин әл-Айни: «әл-Биная»).[2] Мәжмәъул Фиқһиль Исләми әд-Дуали,  1997 жыл, 23-28 тамызда, Сауд Арабиясында өткен Х-отырыс.",
      "source": "islam.kz",
      "source_url": "https://islam.kz/kk/questions/qulshylyq/oraza/temeki-shegetinder-orazada-nikotin-jabystyrgyshyn-plastyr-jabystyrsa-orazasy-buzyla-ma-1611/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1610",
      "question": "Қайырлы күн! Ковидке қарсы «Спутник» вакцинасының 1-дозасын алдым. Екінші доза ораза кезіне сәйкес келіп тұр. Вакцинаны алуым оразаны бұза ма? Еркеназ.",
      "answer": "Құрметті сауал жолдаушы, укол терінің астындағы тамырға салынатындықтан ішке еш нәрсе бармайды. Сол себепті, бүгінде Ислам ғалымдарының басым көпшілігі укол алудың оразаны бұзбайтындығы жөнінде келіскен.\n\nБірақ, мысалы, денені қоректендірер, әрі әлсіреген денеге қуат берер сипаттағы дәрілерді егу және қан құю – оразаны бұзады дейді ғалымдар[1]. Олай болған жағдайда, бір күн қазасын өтеу керек.\n\nЕндеше,Ковид-19індетіне қарсы егілетін вакцина «денені қоректендірер» сипатта болмағандықтан, әрі тамыр арқылы салынып, ондағы сұйықтық ішке бармайтындықтан, оныаузы беріккезде егу оразаныбұзбайдыдеуге негіз бар.\n\nЕң дұрысы - Аллаға мәлім!\n\n[1] Қанның құрамында судың мөлшері көп болғандықтан қан құю оразаны бұзады делінген. Мемлекетаралық Ислам фиқһ кеңесінің 23 отырысы. № (3/23) 219 қарар. 2018 жыл.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-kovid-indetine-qarsy-vaktsina-alsam-orazam-buzyla-ma-1610/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1606",
      "question": "Ассаләмуғалейкум! Бұрынғы Рамазан айларында ораза ұстап жүріп, әдейі бұзған күндерім бар. Солардың бәрін есептеп қарасам: әрқайсысына мың күндей кәффарат оразасын ұстауым керек екен. Кәффарат ұстауым міндетті ме, әлде басқалай жеңілдігі бар ма? Анон.",
      "answer": "Ханафи ғалымдарының тоқтамы бойынша, бірнеше Рамазан айларындағы себепсіз бұзған оразалары үшінбір кәффәратөтесе жеткілікті. Бұл жайында Ханафи ғалымы Имам Шүрунбүләли былай деп айтады:\n\n«Ораза күндерінде орын алған төсек жақындығы үшін және бірнеше рет әдейі ішіп-жегені үшін, бір рет кәффарат өтесе жеткілікті, егер арасында кәффарат кірмеген болса. Тіпті, екі Рамазан айында орын алған болса да (бір кәффарат жеткілікті). Дұрысы осы»[1].\n\nБірақ кәффәрат өтеп болғаннан соң, қайта оразасын себепсіз әдейі бұзса, ол үшін бөлек кәффәрат өтеуі тиіс, алдыңғы өтеген кәффәраты кейінгісіне жүрмейді[2].\n\n[1] Имам Шүрүнбүләлі: Имдәт. 652 бет.[2] Ömer Nasûhî Bilmen: Büyük İslâm İlmihâli. 291 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/buryngy-ramazan-ailarynda-adeii-buzgan-orazalarym-bar-solardyn-arbirine-kaffarat-oteuim-kerek-pe-1606/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1583",
      "question": "Ережеп айы канша кун ораза устау керек? Балжан.",
      "answer": "Құрметті сауал жолдаушы, Ережеп айында ораза ұстау – ерікті амал. Ұстаған адамға сауап бар, ұстамаған адамға күнә жоқ. Ал, енді қанша күн ораза ұстау керек? – дегенге айтарымыз: «пәлен күн ауыз бекіту керек» деген бұйрық жоқ, әркім шамасына қарай қанша күн ұстаймын десе де өз еркі. Мүлдем ұстамаймын деушілерге де күнә жоқ.\n\nДегенмен, ережеп айына қатысты келтірілген кейбір «әлсіз» хадистердегі мәліметтерге қарай отырып мына күндері ораза ұстаған абзалырақ деуге болады:\n\nБұл айтқандарымызға қатысты мынадай риуаяттар келген:\n\nصوم أول يوم من رجب كفارة ثلاث سنين، والثاني كفارة سنتين، والثالث كفارة سنة، ثم كل يوم شهرا\n\n«Ережеп айының бірінші күні ораза ұстау – үш жылдық күнәларға кәффәрат (үш жылдық күнәні жуып-шаяды). Екінші күні ораза ұстау – екі жылдық, ал үшінші күні ораза ұстау – бір жылдық күнәларға кәффәрат. Одан кейін, әр күнгі ораза - бір айлық күнәларға кәффарат болады (яғни, қалған күндері ұсталған әр күнгі оразасы үшін бір айлық күнәлары кешіріліп отырады)»[1].\n\nمن صام من شهر حرام الخميس والجمعة والسبت ، كتب له عبادة سبعمائة سنة\n\n«Кімде-кім Харам айыларының бейсенбі, жұма және сенбі күндері ораза ұстаса, ол адамға жеті жүз жылдық құлшылықтың сауабы жазылады»[2].Ережеп айы да «харам» айларына жататындықтан, бұл хадис оны да қамтып тұр.\n\nЕндігі жерде, мынадай сауал туындауы мүмкін:\n\nКелтіріп отырған хадистеріңіздің екеуі де \"әлсіз\" хадистер екен. Әлсіз хадистермен амал етуге бола ма?\n\nБұған Шәфиғи мәзхабының ғұламасы, хадисші, фақиһ Ибн Хажар әл-Һәйтәмидің (р.а) сөзімен жауап берелік. Ибн Хажар әл-Һәйтәми былай деген:\n\nوَقَدْ تَقَرَّرَ أَنَّ الْحَدِيثَ الضَّعِيفَ وَالْمُرْسَلَ وَالْمُنْقَطِعَ وَالْمُعْضِلَ، وَالْمَوْقُوفَ يُعْمَلُ بِهَا فِي فَضَائِلِ الْأَعْمَالِ إجْمَاعًا وَلَا شَكَّ أَنَّ صَوْمَ رَجَبٍ مِنْ فَضَائِلِ الْأَعْمَالِ فَيُكْتَفَى فِيهِ بِالْأَحَادِيثِ الضَّعِيفَةِ وَنَحْوِهَا\n\n\"Әлсіз хадистермен, мысалы, мүрсәл, мұнқатыйъ, мұъдыйль және мәуқуф дәрежесіндегі хадистермен - \"Фаза-илу аъмалдарда\"(сауапты, яғни, мұстахаб істерде)амал етуге болатындығына ғалымдар ұжым болып тоқтам жасаған. Ережеп айында ораза ұстау да Фаза-илу аъмәлдан саналатындығында шүбә жоқ. Ол мәселеде(дәлел ретінде немесе амалға асыру үшін)әлсіз және сол сияқты хадистердің өзі жеткілікті\"[3] .\n\n[1] Имам Суюти: «әл-Жәмиъус Сағир». Хадистің дәрежесі: Әлсіз.[2] Имам Табарани, Әбу Наъим т.б. хадисші ғалымдар риуаят еткен. Имам Суюти: «әл-Хауи лиль-Фәтәуә». Хадистің дәрежесі: Әлсіз.[2] \"әл-Фәтәуәль Фиқһиятуль Кубра\". Ибн Хажара әл-Һәйтәми.",
      "source": "islam.kz",
      "source_url": "https://islam.kz/kk/questions/qulshylyq/oraza/erejep-aiynda-qansha-kun-oraza-ustau-kerek-1583/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1498",
      "question": "Рамазаннан қалған қарызы бар адамға «Ашура» күні нәпіл ораза ұстауға бола ма? Әлде, қазаны өтеу керек пе? Мәкруһ болады дейтіндер бар екен.",
      "answer": "Құрметті сауал жолдаушы, Рамазан оразасынан қалған қаза оразалары бар адамдардың «Ашура» күні немесе басқа да айтулы күндері нәпіл ораза ұстаулары мәкруһ емес. Себебі, қаза оразаны басқа да күндері өтеуге болады. Сондықтан да, Ханафи мәзхабы ғалымдары «қаза оразасы бар адамға нәпіл ораза ұстауға рұқсат» деген тоқтамға келген. Мұнда Ханафи ғалымдары арасында талас жоқ. Бұл жайында Ханафи мәзхабының белді ғұламасы Имам Кәсәни:\n\nولهذا قال أصحابنا: إنه لا يكره لمن عليه قضاء رمضان أن يتطوع،\n\n- дейді ғұлама[1].\n\n«Мәкруһ» дейтіндер – Шәфиғи мәзхабы ғалымдары мен Мәлики мәзхабы ғалымдары (рахимаһумуллаһ). Біздің мәзхабта мәкруһ емес.\n\nҚорыта айтқанда, Ханафи мәзхабы бойынша қаза оразасы бар адамның \"Ашура\" күні нәпіл ораза ұстауына болады. Оның еш ағаттығы жоқ.\n\nАшура күнгі ораза\n\nАшура күні нәпіл ораза ұстаудың сауабы мол. Пайғамбарымыз (ғалейһиссәләм) Ашура күні ораза ұстаған адамның өткен жылғы күнәларының кешірілетіндігін айтқан. Хадистің бірінде былай делінеді:\n\n\" وَصِيَامُ يَوْمِ عَاشُورَاءَ أَحْتَسِبُ عَلَى اللَّهِ أَنْ يُكَفِّرَ السَّنَةَ الَّتِي قَبْلَهُ \" رواه مسلم\n\n«Ашура күнгі оразаның өткен жылғы күнәларға кәффәрат боларына(кешірілетіндігін)Алладан үміт етемін»[2].\n\n[1] Имам Кәсәни: «Бәдәиъус Санаиъ» - 2/ 631 бет.[2] Имам Мүслім: \"Сахих Мүслім\" - №1662 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-orazasy-bar-adamnyn-ashura-kuni-napil-oraza-ustauyna-bola-ma-1498/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1486",
      "question": "Ассаламу алейкум! Құрметті ұстаздар, сұрағым бар еді. Адам өзіне сенімді бола тұра Алланың есімімен ант етіп, бірақ кейіннен олай болмай шықса, не істеу керек? Мысалға: кеше бір адамды көрдім деп Алланың атымен ант еткеннен кейін, ол адамді кеше емес арғы күні көргендігі анықталса, ант кәффаратын өтей ме?",
      "answer": "Уағалейкумуссәләм уә рахматуллаһи уә бәракәтуһ!\n\nҚұрметті сауал қоюшы, ант үш түрге бөлінеді:\n\nЕндіге жерде, сіздің сауалыңыздағы антыңыз «жарамсыз ант» түріне жататындықтан, сізге күнә да жоқ, ант кәффаратын да өтемейсіз. Өйткені, сіз өткен шаққа қатысты мәселеде қателесіп ант етіп отырсыз. Оған кешірім бар[1]. Ең дұрысы - Аллаға мәлім!\n\nАнттың кәффараты қалай өтеледі?\n\nАнт кәффараты - бір құл азат ету арқылы немесе он міскінді тамақтандыру, яки, оларды киіндіру арқылы өтеледі. Оған күші жетпесе үш күн қатарынан үзбей ораза ұстайды.\n\n[1] Абдульғани әл-Мәйдәни: «әл-Лүбәб фи шархиль Китаб». 3/103 бет. «Дуруль Китабиль Араби». Бейрут-Ливан. 2015 ж.",
      "source": "islam.kz",
      "source_url": "https://islam.kz/kk/questions/qulshylyq/oraza/keshe-bir-adamdy-kordim-dep-ant-etken-bolsam-keiin-onym-qate-bop-shyqsa-ant-kaffarat-oteimin-be-1486/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1460",
      "question": "Сәлеметсіздер ме! Он күн ораза ұстаймын деп ант берген болсам, яғни, «нәзір» оразасына ниет етсем, оны үзбей он күн ұстай шарт па, әлде бөліп-бөліп ұстауға бола ма?  Қарлығаш.",
      "answer": "Сәлеметсіз бе!\n\nҚұрметті сауал қоюшы, егер он күн ораза ұстауды нәзір еткен кезде «үзбей 10 күн ораза ұстаймын» деп айтқан болсаңыз немесе іштей солай ниет еткен болсаңыз, атаған он күніңізді үзбей ұстау керек болады, арасы үзілген жағдайда қайта бастан ұстауыңыз ләзім. Ал, үзбей ұстау шарты тілге алынбаса және ниетіңізде де үзбей ұстау деген болмаса, атаған он күніңізді бөліп-бөліп ұстай бересіз[1].\n\n[1] Ибн Ғабидин: «Раддуль Мұхтар». 3/422 бет. (Рияд. 2003 ж.); Ө.Н.Білмен: «Бүюк Ислам Илмихалі». 305 бет. (Анкара-Станбул).",
      "source": "islam.kz",
      "source_url": "https://islam.kz/kk/questions/qulshylyq/oraza/10-kun-oraza-ustaimyn-dep-atagan-bolsam-nazir-etken-bolsam-ony-uzbei-ustau-kerek-pe-1460/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1456",
      "question": "Әссәләмуғалейкум! Менің сізге қояр сұрағым, ораза ұстаған адамның бір жері кесіліп кетіп, ол жерінен қан ақса, оразасы бұзыла ма?",
      "answer": "Уағалейкумуссәләм уә рахматуллаһи уә бәракәтуһ!\n\nЖарақаттан аққан қан оразаны бұзбайды. Сондықтан да, бір жеріңізді кесіп алып, ол жерден қан аққан болса, оразаңызға еш зияны жоқ. Бастысы қанды жұтпаған болуы керек. Мысалы, саусағын кесіп алған кісі, оны аузына апарып, қанын жұтып жатса, оразасы бұзылады. Бір күн қазасы керек.",
      "source": "islam.kz",
      "source_url": "https://islam.kz/kk/questions/qulshylyq/oraza/denesinin-bir-jerin-kesip-alyp-qanasa-oraza-buzyla-ma-1456/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1455",
      "question": "Ассаламуғалейкум! Досымның өтініші бойынша, сұрап отырмын. Досым дәрігер болып жұмыс атқарады. Қазіргі таңда індет жұқтырғандарды сауықтыру бөлімінде жұмыс істейді. Бүгінде індет дәрігерлердің өзіне жұғуда. Соған білгісі келгені, мына оразада ораза ұстамаса бола ма? Өйткені, індет көбіне иммунитеті төмен адамдарға жұғып жатады. Ораза ұстаған адамның иммунитеті төмендейтіндіктен, індетті жұқтыру ықтималдығы да артады ма деген қаупі бар. Сіз осыған не дер едіңіз?",
      "answer": "Уағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, шариғат қағидасы бойынша:\n\n«درء المفاسد أولى من جلب المصالح– Жамандықты алыстату – жақсылықты жақындатудан артық (немесе ең әуелі орындалады)».\n\nСондай-ақ, басқа бір шариғи қағидада:«الضرورات تبيح المحظورات»–Зәру жағдайлар – шариғи тыйымдарды рұқсатқа шығарады», – делінеді.\n\nЕндеше, дәрігер досыңыз әріптестерімен және сол жердегі білікті дәрігер мамандармен ақылдаса келе, індетті жұқтырғандарментікелейбайланыстажүргендәрігердіңораза ұстауы иммунитетін төмендетіп, індетті жұқтырып алу ықтималдылығын арттырады деген шешімге келсе, уақытша ауыз бекітпеуінің күнәсі жоқ. Ең дұрысы – Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/indetti-juqtyrgan-nauqastardy-emdeitin-drigerlerge-oraza-ustamauga-bola-ma-1455/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1318",
      "question": "Әссәләмуғалейкум уә рахматуллаһи уә бәракәтуһ! Сізге бір сұрақ. Егер, ер адам ораза екенін біліп, қолымен ұрықты сыртқа шығарса, қаза бола ма, кәффәрат бола ма?",
      "answer": "Уағалейкумуссәләм уә рахматуллаһи уә бәракәтуһ!\n\nӨз-өзін қанағаттандыру арқылы ағзасынан ұрық шығаруды фиқһ тілінде «истимнә» дейді. Аталмыш әрекетті Ислам ғалымдары құп көрмеген, тек зинаға түсіп қою қауіпі туындаған жағдайда, зинаның алдын алу үшін, рұқсат делінеді.\n\nАл, оразаға қатысты үкімін айтар болсақ, ол әрекеттікүндіз, яғни аузы берік кездежасаған кісі Рамазан айынан кейін бір күн қазасын өтеуі керек, кәффарат қажет емес[1]. БІрақ, сол күнді соңына дейін аузы берік күйінше өткізеді.\n\nОсы орайда, оразаны себепсіз әдейі бұзу - харам. Сондықтан да, аузы берік бола тұра әлгіндей әрекетке бару тек қаза ету үкімін тудырғанымен, оразаны әдейі бұзғаны үшін де күнә істеген болады.\n\n[1] Өйткені, кәффарат қажет деуіміз үшін ораза бұзатын жағдай «маънән», әрі «суратән» жүзеге асқан болуы керек. Яғни, рақаттық сезуімен бірге, шынайы тұрғыда жыныстық қатынасқа түскен болуы керек. Бұл мәселеде тек «маънән» жүзеге асып отыр. Сол себепті, қаза керек дейміз.Бірақ бұл әрекетті бір рамазан айы ішінде күндіз ауыз берік кезде қайталаса, кәффарат өтеу керек дейтін тұжырым да бар.",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-ustap-jurip-istimna-jasasa-kaffarat-otei-me-qaza-ma-1318/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1317",
      "question": "Ассаляму алейкум! Сұрағым келгені, қасиетті қадір түнін қанша уақыт күтіп, ниет етіп жүрген едім, кеше дұға оқып отырып ұйықтап кетіппін. Таң намазына да үлгермедім. Соған жүрегім бір түрлі, көңілімді өкініш билеп жатыр. Сондай кезде не істесе болады? Және таң намазында ұйықтап қалса қалай орнын толтыруға болады? Раxмет. Жазира.",
      "answer": "Уағалейкумуссәләм уә рахматуллаһи уә бәракәтуһ!\n\nПайғамбарымыз Мұхаммед ғалейһиссәләм өзінің хадис-и шәрифының бірінде былай деген:\n\nمَن أتى فراشَه وَهوَ ينوي أن يقومَ يصلِّي منَ اللَّيلِ ، فغلَبتهُ عيناهُ حتَّى أصبحَ كُتِبَ لَه ما نَوى وَكانَ نومُهُ صدقةً عليهِ من ربِّهِ ، عزَّ وجلَّ\n\n«Кімде-кім төсегіне жатарда түнде тұрып намаз оқимын деген ниетпен жатса, алайда ұйқысы жеңіп таңға дейін ояна алмаса, оған ниет еткен нəрсесі жазылады. Жəне де ұйқысы ол үшін Раббысынан бір садақа саналады»[1].\n\nЕндеше, сіздің ықылас-жігеріңізге қарай Жаратушы Иеміз «Қадір түнін құлшылықпен өткізді» деп жазып қояды деуге негіз бар. Тіпті, ізгі ниетіңіз үшін мұндайда ұйқыңыздың өзі садақаға саналады екен.\n\nБұнымен қатар, алда әлі бірнеше күніміз бар. Сол күндерді де Қадір түні санап, түннің бір бөлігін құлшылыққа арнап отырсаңыз, кешегі күнді жіберіп алғандағы өкінішіңіздің орнын толтыруға болады.\n\nТаң намазын оқи алмаған мұсылман, күн шығып, найза бойы көтерілгеннен бастап (шамамен 20 минут), қазасын өтей беруіне болады. Мұндайда, сол күннің зәуәл уақытысына шейін (шамамен бесінге 20-30 мин қалған уақыт) өтейтін кісі сүннетімен қосып өтейді. Ал сол күнгі бесін уақыты кіргеннен былайғы уақыттарда өтейтін болсаңыз, тек парызы өтеледі.\n\nУақытысында оқылмаған намаздың орнын, тек қазасын өтеу арқылы ғана толтыруға болады.\n\nАлла сауаптан жазғай!\n\n[1] Ән-Нәсәи. Әбу Дәрдадан жеткен. Сахих хадис; Ибн Мәжә.",
      "source": "islam.kz",
      "source_url": "https://islam.kz/kk/questions/qulshylyq/oraza/qadir-tunin-kutem-dep-qansha-niet-etip-otyrsam-da-uiyqtap-ketippin-sauabynan-maqurym-qaldym-ba-1317/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1316",
      "question": "Пітір садақасын туған бауырына беруге бола ма? Нұрбол.",
      "answer": "Пітір садақасын туған бауырына берген абзалырақ. Өйткені, өзгеге бергеннен, өз бауырына беру - екі есе сауап делінген. Бастысы бауырыңыз тұрмысы нашар, ақшаға мұқтаж мұсылман жан болуы тиіс. (Пітір садақасы – кедейдің ақысы. Ол тұрмысы нашар мұқтаж жанға беріледі).\n\nАталмыш мәселеге байланысты ардақты Алла елшісі Мұхаммед ғалейһиссәләм былай деген:\n\n«Міскінге берілген садақа – бір садақа, ал жақынына берілген садақа – екі садақаның орнын басады. Оның бірі – берілген садақаның сауабы болса, екіншісі – туыстық байланыс орнатқаны үшін берілетін сауап»[1].\n\n[1] Имам Ахмәд ибн Ханбәл",
      "source": "islam.kz",
      "source_url": "https://islam.kz/kk/questions/qulshylyq/oraza/pitir-sadaqasyn-tugan-bauyryna-beruge-bola-ma-1316/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1315",
      "question": "Салеметсиз бе! Аузым берік еді. Байқаусызда кішкене су жұтып қойдым. Оразамды жалғастырсам бола ма, әлде ашуым тиіс пе? Жазира.",
      "answer": "Сәлеметсіз бе! Ораза екеніңізді ұмытып су жұтып қойсаңыз ештеме етпейді, оразаңыз дұрыс. Ал ораза екеніңізді біліп тұрып, бірақ абайсызда жұтып қойған болсаңыз, ондай жағдайдасол күнді соңына дейін ұстайсызжәне Рамазаннан кейін бір күн қазасын өтейсіз. Кәффәрат қажет емес.\n\nАлла қабыл етсін!",
      "source": "islam.kz",
      "source_url": "https://islam.kz/kk/questions/qulshylyq/oraza/abaisyzda-su-jutyp-qoidym-orazamdy-jalgastyram-ba-alde-ashuym-kerek-pe-1315/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1313",
      "question": "Әссәләмуғалейкум уа рахматуллахи уә бәракатуһ! Пітір садақаны мүгедек балаға каспий арқылы ниет етіп аударуға бола ма?",
      "answer": "Уағалейкумуссәләм уә рахматуллаһи уә бәракәтуһ!\n\nПітір садақада ең бастысы мұқтаж жанның иелігіне өтуі ләзім. Сол себепті, пітірді онлайн түрде мүгедек немесе науқас адамның есепшотына ниет етіп аударып жатсаңыз, оныңыз пітір садақа бергенге есептеледі.Бірақ мына төмендегі шарттар ескерілуі ләзім:\n\nПітірді есепшотына аударғыңыз келген мүгедек немесе науқас адам:\n\nБіріншіден– Тұрмысы төмен, кедей болуы керек. (Ең кемі 85 грамм алтынға тең келер қажетінен тысартықдүниесі (заттай болса да) бар адам кедей санатына жатпайды, олай болған жағдайда, пітір берілмейді, бірақ жəрдем ретінде нəпіл садақа беруге болады).\n\nЕкіншіден– Мұсылман болуы шарт. Мұсылман емес адамға пітір мен зекет ақшасы берілмейді. (Нәпіл садақалар беріле береді).\n\nҮшіншіден– пітірді онлайн түрде бергіңіз келген кісіңіз өзіңіздің тұратын елді-мекендегі адам болғаны абзал. Өйткені, өзінің елді-мекенінде садақағамұқтаж кісібола тұра, басқа жерге жолдаумәкруһ(ұнамсыз әрекет) саналған. Кітаптардағы мәліметке қарағанда:«Пітір садақасы әуелі өзі тұратын аймақтағы мұқтаж жандарға берілу керек, оны басқа жерге жолдауы–мәкруһ»,–делінеді[1]. Дегенмен, жолдап жатса да пітірі есептеледі.Тіпті, жіберетін кісісі туысы болса немесе өзге аймақтағы кедей кісі жергілікті жердегі кедейлерден қарағанда ақшаға мұқтажырақ болса, оған беру мәкруһ емес делінген.\n\nТөртіншімән беретін жәйт – сенімділік. Өйткені, бүгінде ғаламтор кеңістігінде науқас адамдардың есебінен қалтасын қалыңдатып алғысы келетіндер де табылып жататындығы жасырын емес. Қырағылық таныту артық болмайды.\n\nАлла Тағала берген пітір садақаларыңызға еселеп сауап жазғай!\n\n[1] Имам Сәрәхси: әл-Мәбсүт. 3/106 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/pitir-sadaqany-mugedek-nemese-nauqas-adamnyn-esepshotyna-saluga-bola-ma-1313/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1311",
      "question": "Ассаламуғалейкум! Пітірді мешіт құрылысына қолданса бола ма? Райымбек.",
      "answer": "Уағалейкумуссәләм уә рахматуллаһи уә бәракәтуһ!\n\nҚағида бойынша, зекет пен пітір садақалары мешіт құрылысына берілмейді. Өйткені зекет пен пітірде басты шарт \"тәмлик\", яғни, мұқтаж жанның иелігіне беру. Ал мешіт құрылысында ол жоқ. Сол себепті оған жұмсалмайды. Бұл – Ислам ғұламаларының басым көпшілігінің пәтуасы. Одан бөлек, нәпіл садақаларды мешіт құрылысына жұмсай беруге болады.\n\nЗекетке қатысты Алла Тағала«Әәту»- «беріңдер» деп бұйырған болса, пайғамбарымыз пітір садақасына қатысты«Әддуу»- «өтеңдер» деп бұйырған[1]. Бұл екі бұйрық, тек, «тәмлик» болғанда ғана, яғни, мұқтаж жанның қолына беріп, меншік иесі еткенде ғана жүзеге аспақ[2].\n\nХанафи ғұламасы Имам Сарахси (р.а.) өзінің әйгілі «әл-Мәбсут» атты ауқымды еңбегінде былай деген:\n\n«Зекет ақшасынан құл азат етуге(мүкәтәбаға емес), қажылыққа жіберуге, қайтыс болған адамның қарызын өтеп, кебінің алуға және мешіт салуға жұмсалмайды. «Тәмлик» жүзеге аспайтын барлық сауапты амалдарға зекеттен берілмейді. Мысалы, құл азат етуде зекет ақшасын құлдың иелігіне өткізу деген жоқ. Мешіт тұрғызу да солай. Мешіт тұрғызу ісінде зекет ақшасын әлдекімнің меншігіне беру деген жоқ»[3].\n\nБұл жоғарыда айтып өткенімдей, Ислам ғұламаларының басым көпшілігінің тоқтамы.\n\nМұның өзіндік мәні де жоқ емес. Егер, астарына үңіліп қарайтын болсақ, астарында мұқтаж жанның құқын қорғау жатқандығын аңғаруға болады. Себебі, Исламда мешіт, медресе т.б. пайдалы нысандардың құрылысына зекет пен пітірді жұмсау рұқсат етілгенде, зекет берушілердің көпшілігі мешіт пен медресе тұрғызуға жұмсап кетер еді де, зорға күнелтіп отырған пақыр мұсылман ұмыт қалар еді. Сондықтан да, Алла Тағала жылда бір рет берілетін зекет пен пітірді тек Құранда айтылған орындарға беруді бұйырған. Және зекет берілетін орындарды баян еткен аятта бірінші кезекте пақырлар мен міскіндер айтылады[4].\n\n[1]  \"ادوا عمن تمونون\"[2] Әл-Ъиная шархуль Һидая.[3] Имам Сәрәхси: әл-Мәбсут. 2/202 бет. Ықшамдалып алынды.[4] Тәубе сүресі, 60 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/zeket-pen-pitir-sadaqasyn-meshit-qurylysyna-berse-bola-ma-1311/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1310",
      "question": "Сәлеметсіздер ме! Ауыз ашқанда бірінші ас ішіп одан кейін намаз оқып жүрмін. Мұным қате ме? Бірінші намаз оқып, одан кейін ас ішкен абзал ма? Сәуле.",
      "answer": "Сәлеметсіз бе!\n\nАуыз ашар уақыты кірген жағдайдаәуелі құрманемесесуменауыз ашып, артынан намаз оқып, одан кейін барып асқа отырған абзал. Әсіресе, «дастархан басында ұзақ отырып қалам» деп қорыққан кісі әуелі намаз оқып, одан кейін асын ішкені дұрыс. Сахаба Әнәс ибн Мәлик былай деген:\n\n«Алла елшісі намаздан бұрын шырынды құрмамен ауыз ашатын. Егер шырынды құрма болмаса, кепкен құрмамен, ал ол да болмаса бірнеше мәрте су ұрттап (үш рет ұрттап) ауыз ашатын»[1].\n\nДегенмен, қатты ашыққан кісі әуелі аз-маз жүрек жалғап алып, көп кешіктірмей намазға тұрып жатса да қате емес.\n\nКөп кешіктірмей деуімнің себебі, ақшам намазын ертерек оқу - мұстахаб, ал оны қараңғы батып, жұлдыз шыққанша кешіктіру мәкруһ. Ардақты Пайғамбарымыз (с.а.у.) бір асыл сөзінде былай деп ескертеді:\n\n«Менің ұмметім ақшам намазын жұлдыз қаптағанға дейін кешіктірмейінше, жақсылықта немесе (ислам) фытратында бола бермек».\n\nБұл хадисті жеткізуші сахаба Әбу Әюб әл-Ансари (р.а.) бір күні «Ғази» болып Мысарға келеді. Ол кезде Мысырда сахаба Ъуқба ибн Ъамир да бар екен. Ақшам уақыты болып, сахаба Ъуқба ақшам намазын кешіктіріп оқиды. Оқып болғаннан кейін Әбу Әюб әл-Ансари тұрып: «Мынау қандай намаз, ей Ъұқба?» - деп сұрайды. «Бізді бір нәрсе мәшғұл етті» деп жауап береді Ъуқба (р.а.). Сонда Әбу Әюб әл-Ансари (р.а.) оған: «Аллаға ант етейін, адамдар сені \"Пайғамбардың осылай істегенін көргендіктен (солай істеген шығар)\" деп ойлайды. Алла елшісінің былай дегенін естімеп пе едің» - деп ардақты сахаба жоғарыдағы хадисті риуаят етеді[2].\n\nОсыдан келіп Ханафи ғалымдары:«Ақшам намазына асығу – мұстахаб, ал кешіктіру мәкруһ»- деп пәтуа байлаған[3].\n\nАқшам намазының уақыты:\n\nАқшам намазының уақыты - күн батқаннан басталып, көкжиектегіқызылшапақтан кейінгі ағарған (ақ шапақ)кеткенше жалғасады. Бұл Әбу Ханифаның пәтуасы. Және бұлай деуші сахабалар: Әбу Бәкір Сыддық, Әнәс ибн Мәлик, Муъаз ибн Жәбәл, Айша анамыз (р.анһум).\n\nАл, Имам Әбу Юсуф пен Имам Мұхаммед және өзге үш мәзхаб ғұламалары болса, ақшам намазының уақытын «күн батқаннан бастап, қызыл шапақ кеткенше жалғасады» деген[4].\n\n[1] Әбу Дәуід: Сүнән – Китабус саум. № 2356 хадис.كان رسول الله صلى الله عليه وسلم يفطر على رطبات قبل أن يصلي فإن لم تكن رطبات فعلى تمرات فإن لم تكن حسا حسوات من ماء[2] Әл-Хаким: әл-Мүстәдрак. №711 хадис.[3] Әл-Мәрғинәни: әл-Һидая. Бәбуль Мәуәқит. Басқа бір риуаятта Әнәс ибн Мәлик былай дейді: «Біз Алла елшісімен бірге намаз оқитын едік. Намаздан кейін садақ оғымызды лақтырғанымызда, әркім өз садағының түскен жерін көретін»  - дей келе, ақшам намазын ерте оқитындықтарына ишара еткен. (Әбу Дәуід).[4] Бәдруддин ал-Айни: әл-Биная шархуль хидая. 2/26 бет.Екі шапақ арасы (қызыл шапақ пен ақ шапақ) шамамен 13-15 минут делінген.",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-asharda-aueli-as-ishu-kerek-pe-alde-namaz-oqu-kerek-pe-1310/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1309",
      "question": "Сұрақ 1: Ауыз ашатын уақыттан кешігіп қалсақ, сол күнгі оразамыз қабыл бола ма?Сұрақ 2! Мархұм болып кеткен туыстың атынан пітір садақа берсе бола ма?",
      "answer": "Ауызды уақытынан кешіктіріп ашқан адамның оразасы дұрыс.Әйткенмен,күн батысыменауызды көп кешіктірмей ашқан «мұстахаб», яғни ұнамды әрекет. Пайғамбарымыз (с.а.у.) өзінің асыл сөзінде:\n\nلا يَزَالُ النَّاسُ بِخَيْرٍ مَا عَجَّلُوا الْفِطْرَ\n\n\"Адамдар ауыз ашарды тездеткенше жақсылықта бола бермек\"[1], - деген.\n\nБасқа бір сөзінде:«Ауыз ашарды кешіктіретіндер - Яһуди мен христиан дініндегілер»- дей келе, мұсылмандардың олай етпеулерін кеңес еткен.\n\nДегенмен, ауызды кешіктіріп ашқан адамның оразасы есептеледі.\n\nОсы орайда, Имам Шафиғидың (р.а) мына сөзін де мәлімет ретінде келтіре кетелік. Ғұлама былай деген екен:\n\n«Күннің батқандығы анық білінгеннен кейінауыз ашуды кешіктірген адам, егер кешіктіруді абзал санап кешіктірген болса, хадистерге қайшы келгендіктен, онысы мәкруһ болмақ. Ал, кешіктіруді абзал деп ойламаса (жай кешіктірсе), ағаттығы жоқ. Түнде ораза ұстау дұрыс емес»[2].\n\nБақилық туыстарымыздың атынан пітір садақ беруіміз дінімізде міндеттелмеген. Әйтсе де, сауап үшін мархұмның атынан да садақа беремін десеңіз өз еркіңіз. Садақа ретінде мархұмға сауабы ұласатындығы анық.\n\nРиуаяттарға қарағанда, Саъд ибн Ъубада есімді сахабаның анасы өзі жоқ кезде қайтыс болады. Ол Алла елшісіне келіп:«Уа, Расул Алла! Анам мен жоқ көзде, бақилық болды. Оның атынан садақа берсем, оған пайдасы тие ме?– деп сұрайды. Алла елшісі:«Иә» деп жауап береді. Сонда әлгі сахаба:«Мен сені куәгер етемін, шынында менің жемісті бау-бақшам анамның атынан садақа болсын», - деген екен[3].\n\n[1] «Сахих Мүслім» хадистер жинағынан.[2] Имам Шафиғи: әл-Умм.[3] Сахих Бұхари: әл-Уасая. №2605.",
      "source": "islam.kz",
      "source_url": "https://islam.kz/kk/questions/qulshylyq/oraza/auyzdy-uaqytynan-keshiktirip-ashqan-bolsa-oraza-durys-pa-marhum-bolgan-tuysymnyn-atynan-pitir-sadaqa-bersem-bola-ma-1309/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1308",
      "question": "Ассаламуьалайкум! Бір кісі мынадай сұрақ қойды: Аузына еріксіз құсық келіп тұрып, жұтып қойсаң, мысалы, құса алмайтын жерде отырған болса, мұнысы оразаны бұза ма? Бұзбай ма? Аяжан.",
      "answer": "Уағалейкумуссәләм уә рахматуллаһи уә бәракәтуһ!\n\nЕріксіз келген құсық аз болсын, көп болсын, оразаны бұзбайды[1]. Бірақ, жұтылған жағдайда келген құсықтың мөлшеріне қарай үкімі де өзгермек. Дәлірек айтқанда:\n\nБұл айтқандарымыз, еріксіз келген құсықтың жұтылуына қатысты еді.\n\nЕндігі жерде, әдейі құсқан болса, үкімі қалай болмақ? Мұны да мөлшеріне қарай анықтаймыз:\n\n[1] Тирмизи сүнәні: Китабус Саум, 720-хадис: «Еріксіз құсық келген кісі (оразасын) қазасын өтемейді. Ал әдейі құсқан болса (сол күнгі оразаның) қазасын өтесін».[2] Бұл жағдайда, құсықты әдейі жұтқан адамның оразасы – Имам Мұхаммед (р.а.) бойынша бұзылады, қазасын өтеуі керек. Имам Әбу Юсуф (р.а.) бойынша, бұзылмайды. Әйткенмен, ең дұрысы - Әбу Юсуфтың тұжырымы делінген. (әз-Зәбиди: әл-Жәуһәра ән-Найра)[3] Имам Әбу Юсуф бойынша, бұзылады. Десе де, бұл жағдайда Имам Мұхаммедтің тұжырымы - ең дұрысы саналған. (әз-Зәбиди: әл-Жәуһәра ән-Найра)[4]Имам Шүрүнбүләли: Имдәд – 642 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/auyzga-qusyq-kelip-adeii-jutyp-jibersen-oraza-buzyla-ma-1308/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1307",
      "question": "Әссәләму әлейкум, құрметі Islam.kz! Сіздерге сұрағым бар еді. Ауыз ашқаннан кейін темекі тартса болама және сол амалымызға аитылған хадис бар ма? Шеккен адамға кәффарат айтыла ма? Кеңінен түсіндірсеңіз! Аузымыз ашық кездегі шеккен темекіміз үшін қаза күн өтеледі ме? Асхад.",
      "answer": "Уағалейкумуссәләм уә рахматуллаһи уә бәракәтуһ!\n\nКүндіз ауыз берік кезде темекі шегу – оразаны бұзады, әріберіденсоң, шеккен адамның ішкі құмарлығын қанағаттандырушы ерекшелігіне қарап (дәәфиъән шәһәуәтиль батн), Ханафи ғалымдары «кәффарат өтеуді керек етеді» деген[1].\n\nАуыз ашқаннан кейін тартқан жағдайда, күндіз ұстаған оразаңыз бұзылмайды, қаза немесе кәффарат керек емес. Алайда, ауыз ашқаннан кейін болса да темекі тартқаны үшін оразаның сауабы кемуі мүмкін екендігін ескерген жөн. Өйткені темекі дінімізде тыйым салынған әрекеттерден. Оның харамдығы жөнінде бүгінде ғалымдар арасында талас жоқ.\n\n[1] Имам Шүрунбүләли: Имдәд – 645 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-ashqannan-keiin-temeki-shekse-orazanyn-qazasyn-otei-me-1307/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1305",
      "question": "Сәлеметсіздер ме! Рамазан айы мүбарак болсын! Сіздер «ғұсылсыз және дәретсіз ауыз бекіте беруге болады» депсіздер. Осы жерлеріңіз түсініксіз болып жатыр. Қате емес пе? Оразамыз бұзылып кетпей ме?",
      "answer": "Сәлеметсіз бе! Рамазан баршамызға мүбәрак болсын!\n\nҒұсыл бұзатын жағдайлардан кейін шомылу - әрбір мұсылманға міндет. Бірақ, мұны ауыз бекітіп барып орындауға да болады. Одан оразаңызға зиян тимейді. Әрине, ғұсылы жоқ кісі уақыт бар болса, алдымен шомылып, одан кейін сәресі ішкені құба-құп. Дегенмен шарт емес.\n\nДәретте де дәл солай. Сәресіге тұрған мұсылман толық дәрет алмастан, тек беті-қолын ғана жуып, сәресіні іше беруіне болады. Одан соң намаз уақыты таяғанда дәрет алып, намазын оқиды. Әйткенмен, толықтай дәрет алып келіп, асқа отырам десе де өз еркі.\n\nБұл айтылғандардың бəрі шариғатта бар үкімдер. Негізсіз емес. Мысалы, Имам Ағзам Әбу Ханифаның шәкірті Имам Мұхаммедке(рахимаһумәллаһ)былай деп сауал қойылады:\n\n- Бір кісі Рамазан айындағы түннің бірінде жүніп болып, таңға дейін(яғни, таң намазының уақыты кіргенге дейін)ғұсылданбаса, оған қатысты не дер едіңіз?\" - делінгенде, Имам Мұхаммед:\n\n- Ол сол күнгі оразасын толық ұстайды және оған еш нәрсе (өтеудің) қажеті жоқ. Пайғамбарымыздың ихтиләмсіз жүніп болған күйі таң атырып, сол күні ауыз бекіткендігі (мәлімет ретінде) бізге жеткен және онысы Рамазан айында еді, – деп жауап береді[1].[2].\n\nСондай-ақ, ғұлама әрі табиғин Ибраһим ән-Нахаъиден де мынадай риуаят жеткен: \"Күндердің бірінде сахаба Әбу Һурайра(радияллаһу анһ):«кім жүніп болған күйі таң атырса, оның сол күнгі оразасы саналмайды»деп айтады. Оның бұл сөзі Айша анамыздың құлағына жетеді. Сонда Айша анамыз:«Алла Әбу Һурайраны рахымына бөлесін. Шын мәнісінде, Пайғамбарымыз ихтиламсыз жүніп болған күйі таң атырып, сол күнгі оразасын соңына дейін ұстаған етін және онысы Рамазан айында еді»- деп ескертеді. Мұны естіген ардақты сахаба Айша анамызға қарасты:«Ол менен жақсырақ біледі»деген екен[3].\n\nОсы хадистен де, ғұсылсыз ауыз бекіте берудің дінде рұқсат амал екендігін аңғарамыз.\n\nОсы тұрғыда, кейбір ауыз бекіткен кісілер «дәретсіз ауыз ашқан едім, оразам санала ма?» деп те сұрап жатады. Оған да айтар жауабымыз: Дәретсіз ауыз аша беруге болады. Ораза дұрыс. Дәрет - намаз оқу, құран оқу сияқты құлшылықтарға қажет. Ораза үшін шарт емес.\n\nАлла тұтқан оразаларыңызды қабыл етсін!\n\n[1] Имам Мұхаммед: «әл-Асл». 2/164 бет.[2] Жүніп – ерлі-зайыптылардың қатынасқа түскеннен кейінгі немесе ләззатпен шәуәт бөлінгеннен кейінгі туындаған ғұсылсыздық күй.Ихтиләм – ұйықтап жатып шәуәттың бөлінуі себепті туындаған ғұсылсыздық күй.[3] Имам Сәрахси: әл-Мәбсут. 3/56 бет; «әл-Асл». 2/164 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/gusylsyz-auyz-bekite-beruge-bolady-depsiz-bunynyz-qate-emes-pe-1305/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1304",
      "question": "Оразаны біліп тұрып ашып жіберсе не болады? Мұхаммед Хұрмет.",
      "answer": "Әбу Үмәмә әл-Бәһилиден риуаят етілген хадисте, Алла елшісі былай деген:\n\n«Мен ұйықтап жатқан сәтімде екі ер кісі келіп, менің екі білегімнен ұстап, шығуы қиын бір тауға алып келді. Ол екеуі маған: «Шық» деді. Мен: «Шыға алмаймын ғой», - дедім. Олар: «Біз оны саған жеңілдетеміз», - деді. Кейін шықтым. Таудың дәл төбесінде болғанымда ащы дауыстар естілді. Мен: «Мына дауыстар не? - деп сұрағанымда, Ол екі кісі: «Тозақ иелерінің гуілдеген, ұлыған дауыстары», - деп жауап берді. Одан кейін, мені бір жерге апарды. Ол жерде бір қауымды көрдім. Аяқтары  тірсектерінен ілінген, ұрттары жыртылған, ұрттарынан қан ағып жатыр. Мен: «Мыналар кімдер?» - деп сұрадым. «Бұлар – оразаларын күн батпай жатып, себепсіз ашып жібергендер», - деп жауап берді»[1]\n\nДемек, оразаны себепсіз ұстамау қаншалықты ауыр күнә болса, оны ұстап жүріпсебепсізбұзып жіберудің де күнәсі соншалықты ауыр екен. О дүниеде ауыр азапқа дұшар ететін әрекет.\n\nСондықтан да, мұсылман адам белді бекем буып, Исламдағы бес парыздың бірі оразаны ойдағыдай өтеп шығуға барынша табандылық танытуы тиіс. Есесіне, қисапсыз сауапқа кенеліп, Алланың рақымына бөленеді. О дүниедегі мекені пейіш болмақ. Алла Тағала құдси хадистің бірінде: «Адам баласының барлық амалы өзі үшін жазылады. Алайда, оразаның жөні бөлек. Оның қарымын тек Мен беремін. Өйткені, ол тек менің разылығым үшін ішіп-жеуден бас тартты...»- деп сүйіншілеген[2].\n\nАлла Тағала тұтқан оразамызды жеңіл әрі берекелі етсін!\n\n[1] Әл-Хәким, «әл-Мүстәдрак»: Китабус саум. №1609 хадис.[2] Бухари, саум, 2; Муслим, Сиям, 152.",
      "source": "islam.kz",
      "source_url": "https://islam.kz/kk/questions/qulshylyq/oraza/orazany-sebepsiz-ashyp-jibergennin-jazasy-qandai-1304/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1303",
      "question": "Ораза ұстап жүріп шақша атса, ораза бұзыла ма? Елжас.",
      "answer": "Уағалейкумуссәләм уә рахматуллаһи уә бәракәтуһ!\n\nНасыбай атудың үкімі – мәкруһ (харамға жақын). Сондықтан, оразада насыбай ату күнә болмақ. Оразаның сауабын кемітеді.\n\nОдан бөлек, насыбайды атқан жағдайда бәрібір қалдықтары ішке кететіні белгілі. Әдейі аузына салғаны үшін, кішкене көлемде болса да ішке кетсе, оразаны бұзады.\n\nОразаны қазақ халқы «ауыз бекіту» деп атаған. Ендеше, ораза ұстаған адам насыбайдан да аузын берік ұстауы ләзім. Нәпсі қалауынан тыйылғанда ғана ұстаған оразамыздың мәні болмақ.\n\nОсы тұрғыда, Пайғамбарымыздың мына бір хадисін естен шығармаған жөн:«Кімде-кім оразада жаман сөзден, жаман-надандық істерден тыйылмаса, Алла Тағала оның құр ішіп-жеуден тыйылуына мұқтаж емес»[1].\n\n[1] «Сахих Бұхари». №1804 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/auzy-berik-kisige-nasybai-atuga-bola-ma-1303/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1302",
      "question": "Әссәләмуғалейкум! Сұрақ қойсам деп едім. Бір адам аузды жауып қойса, бірақ «уақыт бар екен,» деп, қайта ашып, су ішіп жапса, не болды? Бақыт Бекболатов.",
      "answer": "Уағалейкумуссәләм уә рахматуллаһи уә бәракәтуһ!\n\nАуыз бекіту уақыты – ниет еткеннен кейін емес, таң намазының уақыты кірісімен басталады. Сол себепті, егер сәресі уақыты әлі шықпаған болса (яғни, таң намазы кіріп қоймаған болса), қайта су ішуіне болады. Оған алдын-ала жасаған ниеті бұзылмайды, оразасы дұрыс.\n\nХанафи кітаптарының бірінде мынадай сөз бар:«Егер, түннен ниет етіп, одан соң жеп-ішсе, ниеті бұзылмайды»[1].\n\nАл сәресі уақыты шығып қойған жағдайда, еш нәр татпауы керек.\n\n[1] Әз-Зәбиди: әл-Жәуһәрә. 1/330 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/sareside-niet-etip-auyz-bekitip-qoigannan-keiin-qaita-su-ishuge-bola-ma-1302/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1301",
      "question": "Сәлеметсіздер ме! Сұрайын дегенім, ауыз бекітерде суды дұға айтқаннан кейін ішу керек пе,  немесе бірінші су ішіп алып, сосын дұға айту керек пе? Меруерт Ақибекова.",
      "answer": "Сәлеметсіз бе!\n\n1. Ауыз бекітерде бірінші су ішесіз, одан соң дұға оқисыз.\n\n2. Ауыз ашарда бірінші дұға оқып, одан соң су ішесіз. Пайғамбарымыз (с.у.а.) өзінің бір хадисінде:«Үш адамның тілегі қайтарылмайды: Ауыз ашар сәтіндегі аузы берік адамның дұғасы, әділ имамның (басшы) дұғасы және зұлымға ұшырағанның дұғасы»- деген. Хадистегі «ауыз ашар сәтінде» деген сөзден – ауыз ашарда дұға тілеп, одан кейін су ішілетіндігін аңғаруға болады[1]. Бұл хадистің басқа бір нұсқасында «Аузын ашқанға дейінгі аузы берік адамның...» деп келеді[2].\n\n3. Бірақ, орындарын ауыстырып,ауыз бекітердебірінші дұға жасап, сосын су ішіп бекітсеңіз де, немесеауыз ашардабірінші су ішіп сосын дұға жасасаңыз да оразаңызға еш зияны жоқ.\n\nАлла оразаларыңыздың жеңіл әрі берекелі өтуін жазсын! Ораза қабыл болсын!\n\n[1] Имам Тирмизи: Сүнән. Хасан хадис.[2] Имам Ахмад: Мүснәд.",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-bekiterde-nemese-auyz-asharda-birinshi-duga-etip-su-ishemiz-be-alde-su-iship-odan-keiin-duga-jasaimyz-ba-1301/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1300",
      "question": "Ассалаумағалейкүм! Печенье заводында жұмыс жасайтын қыздарымыз ораза ұстаған еді. Бастықтары рұқсат бермеу себебінен және жұмыстарындағы әр екі сағатта «дегустация» жасаулары себепті оразаларын сақтап қала ала ма? Өтініш жауап беріңізші! Осы жерде істейтін қыздардың барлығы ораза ұстаған. Бәрі жауап күтуде.  Дегустация - әр екі сағат сайын дәмін көріп отыру деген мағына береді.Әсемнұр Алматқызы.",
      "answer": "Уағалейкумуссәләм уә рахматуллаһи уә бәракәһу!\n\nҚұрметті сауал жолдаушы, бұл сауалыңызға байланыстыекі түрліжауап беруге болады:\n\nБіріншісі– демалысқа сұрану. Болмаса, басқа жұмыс қарастыру.\n\nЕкіншісі– олар ақыға жалданған тұрақты жұмыскерлер болғандықтан, міндеттелген істерін ойдағыдай атқарулары ләзім. Өйткені, келісім шартта солай көрсетілген. Сондықтан да, ораза олардың жалданған істерін ойдағыдай орындауға кедергі келтіріп жатса, ауыз бекітпеулеріне болады. Кейіннен ұстамаған Рамазан айының оразасының қазасын өтейді.\n\nОсы екі түрлі жауаптың қайсысын таңдайтындықтарын өздері шешер. Дегенмен, өзге жұмыс табылмай қиналып қаламын деушілер, екінші шешімді таңдап жатса, олар кейін отыз күн оразаның қазасын өтейді. Кәффәрат керек емес[1]. Әсіресе, дәл сіздердегідей, әр екі сағатта өнімнің дәмін татып отыруды қажет еттіретін жұмыс орнында жұмыс істеуге мәжбүр мұсылмандар үшін екінші жауап орынды деп есептеймін. Ертеректе жазылған фиқһ кітаптарындағы кейбір мәліметтерге қарасақ, ораза айында өзіне және отбасына жететін нәпақасы жоқ кісінің жұмыс істеуіне болатындығы, тіпті басқа жұмыс табылмаған адамға тапқан жұмысы ораза ұстауға мүмкіндік бермей тұрса, ауыз ашуына рұқсат етілетіндігі айтылған.\n\nБасқа бір мәліметте де:«әлдекім өзін белгілі уақытқа бір жұмысқа жалдаса және ол уақыты Рамазан айына тұспа-тұс келіп қалса, жұмыс беруші келісім шартты бұзуға ризалық танытпаған жағдайда ауызын ашуына болады»делінген[2].\n\nХанафи ғалымдарының бұл тұжырымын ораза ұстауы өзіне және жалданған жұмысына залалын тигізетіндігіанықбілінген кісілерге қарасты айтылған деп қабылдаған дұрыс. Ең дұрысы – Аллаға мәлім!\n\n[1] «Қандай жағдайларда «ораза кәффәраты» қажет?» атты тақырыпты оқыңыз.[2] Ибн Ғабидин: «Раддуль Мухтәр» – 3/401 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/jumys-ornynda-bastygymyz-auyz-bekituge-ruqsat-bermei-jatyr-ne-istesek-bolady-1300/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1299",
      "question": "Сәлеметсіз бе! Ораза кезінде тамақ істеуге болады ма? Тамақтың иісі мұрынға келсе ораза бұзылмайды ма?Махаббат.Сәлеметсіз бе! Күйеуім ораза ұстамайды. Оған күндіз тамақ берсем бола ма?Анон.Сәлеметсіз бе! Ораза ұстап, ауыз бекітіп жүрмін. Бірақ та менің екі кіші ұлдарым бар. Үлкенім мектеп оқушы, ал кіші мектепке бармайды. Оларға тамақтар жасап беретін менен басқа ешкім жоқ. Менің ораза ұстап жүргенім дұрыс па?Зүлфия.",
      "answer": "Сәлеметсіз бе! Тамақ істеген адамның оразасы бұзылмайды. Мұрынға келетін тамақтың иісі де оразаны бұзбайды. Сол себепті, ауыз берік кезде тамақ істей берудің ағаттығы жоқ.Тек, пісіп жатқан тамақтың буын әдейлеп бетке тосып, иіскемеу керек.\n\nЕндігі жерде, себепсіз ораза ұстамайтын күйеуіне тамақ істеп беру мәселесіне келер болсақ:\n\nОраза тұту парыз емес адамдарға тамақ істеп, асын дайындап берудің еш күнәсі жоқ. Мысалы, сырқат адамға, кәрілік себепті ораза ұстай алмайтын қарияларға, әлі балиғатқа толмаған балаларға, жолаушы кісіге т.б.\n\nАл, себепсіз ораза ұстамайтын кісілерге күндіз тамақ істеп беру мәселесіне қатысты біраз дін мамандары қарсылық білдірген. Олардың пайымынша, әдейі ораза ұстамай жүрген күйеуіне тамақ істеп беруге болмайды.\n\nӘйткенмен, біздің ойымызша, әркім өз күнәсін өзі көтереді. Әйел кісі үй ішіндегі өз міндеттемелерін атқаруға тиісті. Сондай міндеттемелерінің бірі - күйеуіне тамақ пісіріп беру. Сондықтан да, қажет боп жатса, ауызы берік болса да ораза ұстамайтын еріне тамақ пісіріп, асын әзірлеп берудің күнәсі жоқ. Осы тұрғыда, ораза ұстамайтын отағасы да өз кезегінде, түсіністікпен қарап, анша-мұнша асын өзі дайындап ішіп, осылай ауыз бекіткен әйеліне демеу білдіргені жөн.",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-ustap-jurip-tamaq-isteuge-bola-ma-oraza-ustamaityn-kuieuine-tamaq-daiyndau-kuna-ma-1299/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1295",
      "question": "Ассаламуғалейкум! Қаза болған оразаны өтеп жүріп, ұйықтап қалған жағдайда ниет етіп, ұстай беруге бола ма? Ереке.",
      "answer": "Уағалейкумуссәләм уә рахматуллаһи уә бәракәтуһ!\n\nҚаза оразаға ниет ету – күн батқаннан бастап, ең кеш сәрәсі уақытында жасалу керек.\n\nСондықтан да, егер түнде жатарда «ертең қаза ораза ұстаймын» деп, іштей ниет етіп жатқан болсаңыз, сәресіге ұйықтап қалсаңыз да, еш нәр татпай сол күнгіқазаоразаны ұстап кете бересіз. Ал, ондай ниет болмаған болса, сәресіге ұйықтап қалған жағдайда қаза оразаны ұстамайсыз.\n\nАлла қабыл етсін!",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-oraza-oteitin-kisi-saresige-uiyqtap-qalsa-ne-isteidi-1295/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1260",
      "question": "Бүгін – Ережеп айының бірінші күні. Жұма. Аузымды бекітіп қойған едім. Жұма күні ауыз бекіту мәкруһ екен. Не істесем болады?Талғат.Ассаламуалейкум! 8 наурыз - Режеп айының бірінші күні Алла қаласа. Енді менің сұрағым:  ораза тұтса бола ма? Ол күні тағы жұма күн?Али.",
      "answer": "Уағалейкумуссәләм уә рахматуллаһи уә бәракәтуһ!\n\nПайғамбарымыз Мұхаммедғалейһиссаләту уә сәлләмбір сөзінде былай деген:\n\nلا تَخْتَصُّوا لَيْلَةَ الْجُمُعَةِ بِقِيَامٍ مِنْ بَيْنِ اللَّيَالِي وَلَا تَخُصُّوا يَوْمَ الْجُمُعَةِ بِصِيَامٍ مِنْ بَيْنِ الْأَيَّامِ إِلا أَنْ يَكُونَ فِي صَوْمٍ يَصُومُهُ أَحَدُكُمْ\n\n«Жұма түнін өзге түннен ерекше етіп ғибадатпен өткізбеңдер. Және де жұманың күндізін де өзге күндерден ерекше етіп, ораза ұстамаңдар. Бірақ егер ол сендердің бірілеріңнің (бұрын) ұстап жүрген оразасы болса, ол басқа»[1].\n\nЯғни, ораза ұстауды әдетке айналдырған күндерінің бірі жұмаға сәйкес келіп қалған жағдайда, оны оразамен өткізуі мәкрүһ болмайды. Сондықтан да, Ражап айының бірінші күніне орай ауыз бекіткен болсаңыз, оныңыз жұма күніне сай келуімен мәкруһ амал істегенге саналмайсыз деуге болады, өйткені, сіз жұма күніне орай емес, Ражап айының бірінші күніне орай ауыз бекітіп отырсыз. Дегенмен, тағы бір күн қосып ұстасаңыз артық етпейді. Имам Сүюти риуаят еткен дәрежесіәлсіз бір хадисте, Ережеп айының алғашқы үш күні ораза ұстаудың алты жылдық кіші күнәлардың кешірілуіне септігін тигізетіндігі ашық айтылған[2].\n\n[1](Сахих Муслим).[2] Имам Суюти: әл-Жәмиғус Сағир. №5051 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/bugin-juma-kuni-erejep-aiynyn-birinshi-kunine-orai-oraza-ustagan-edim-juma-kuni-auyz-bekituge-bola-ma-1260/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1259",
      "question": "Ассалямуалейкум. Осы рас па:✔Осы жылы шәһруллаһ, яғни, Алла Тағаланың айы болған Режеп айы кіреді.1-ші күні ораза ұстағандарға 3 жылдық,2-ші күні ораза ұстағандарға 2 жылдық,3-ші күні ораза ұстағандарға 1 жылдық ораза сауабы беріледі.Бұл хадис шәрифте баян етілген.Аталған үш күннен кейінгі ұстаған әр күнгі оразаға бір айлық ораза сауабы беріледі.Бұл ай Алла Тағаланың айы болғандықтан Ықлас сүресін көп оқу қажет.Ардақ.",
      "answer": "Уағалейкумуссәләм уә рахматуллаһи уә бәракәтуһ!\n\nҚұрметті сауал жолдаушы, бұндай риуаят бар, бірақ онда күнәсінің кешірілетіндігі айтылған. Имам Суютидің «әл-Жәмиғус Сағир» атты хадистер жинағында орын алған әлгі риуаятта былай делінеді:\n\nصوم أول يوم من رجب كفارة ثلاث سنين، والثاني كفارة سنتين، والثالث كفارة سنة، ثم كل يوم شهرا\n\n(أبو محمد الخلال في فضائل رجب) عن ابن عباس\n\n«Ережеп айының бірінші күні ораза ұстау – үш жылдық күнәларға кәффәрат (үш жылдық күнәні жуып-шаяды). Екінші күні ораза ұстау – екі жылдық, ал үшінші күні ораза ұстау – бір жылдық күнәларға кәффәрат. Одан кейін, әр күнгі ораза - бір айлық күнәларға кәффарат болады (яғни, қалған күндері ұсталған әр күнгі оразасы үшін бір айлық күнәлары кешіріліп отырады)»[1].\n\nАлайда, аталмыш риуаяттың дәрежесін хадисші ғалымдары«тым әлсіз»деп бағалаған[2].\n\nЕскерту: Ражаб айында ораза ұстайтын кісі күнделікті намаз кестесін негізге алады. Дәлірек айтқанда: кестедегі таң намазы кірген уақыт - ауыз бекіту уақыты болмақ. Сол уақытқа дейін сәресі ішіліп болуы керек. Ал, ақшам намазының кірген уақыты - ауыз ашар уақытының кіргенін білдіреді. Ауыз бекітерде оқылатын арнайы дұғасы жоқ. Маңыздысы - ниет. Күні бойы еш нәр татпастан Алла ризалығы үшін нәпіл ораза ұстауға іштей діттеп, ниет білдірсеңіз болғаны. Ауыз ашарда қазақшалап тілек тілеп, қалаған нәрсеңізді Жаратушыдан сұрасаңыз болады.\n\n[1] Имам Суюти: әл-Жәмиғус Сағир. №5051 хадис. Әбу Мұхаммед әл-Хиләл атты хадисшіден жеткен.[2] Файзуль Қадир.*Ережеп айының қасиеттілігі жөнінде қосымша мәлімет білгіңіз келсе, мына сілтемені басыңыз:«Ережеп айында қандай амалдар істеген дұрыс?».",
      "source": "islam.kz",
      "source_url": "https://islam.kz/kk/questions/qulshylyq/oraza/erejep-aiynyn-birinshi-kuni-oraza-ustagan-adamga-ush-jyldyq-ekinshi-kuni-deitin-hadis-bar-ma-1259/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_540",
      "question": "Ассалямуалейкум уа рахматуллахи уа баракатух... Алла тағала ілімдеріңізді арттырсын... Осы дүйсенбі мен бейсенбі күндерінде ораза ұстаудың үкімі қандай? Шариғатта бұлар қандай күндер болып есептеледі? Толық айтып кетсеңіздер...Байжанақов Ахат Төлегенұлы",
      "answer": "Уағалейкум ассалам уә рахматуллаһи уә бәракәтуһ!\n\nАптаның дүйсенбі мен бейсенбі күндері ораза ұстаудың үкімі – сүннет, яғни Мұхаммед пайғамбар ғалейһиссәләмның істеген іс әрекеті. Айша анамыздың айтуы бойынша пайғамбарымыз Мұхаммед ғалейһиссәләм дүйсенбі мен бейсенбі күндері ораза ұстауға аса қатты мән берген[1]. Ал оның себебін Алла елшісінің мына бір хадис шәрифынан түсінуге болады:\n\nДүйсенбі мен бейсенбі күндері - істеген істер Аллаға ұсынылады. Менің істерім Аллаға көтерілерде аузымның берік болғанын ұнатамын»[2]\n\n- дей келе, осы екі күннің артықшылығын ерекше атап, ол күндері нәпіл ораза ұстаудың маңызын түсіндіріп өткен. Алла Тағала ұстаған оразаларымызды қабыл етсін!\n\n[1] Тирмизи, Саум – №745 хадис.[2]Тирмизи, Саум – №747 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/nege-paigambarymyz-duisenbi-men-beisenbi-kunderi-auyz-bekitken-540/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1113",
      "question": "Ассаляму алайкум! Каффарат ұстап құрбан айтқа сай келіп қалса не істейді?",
      "answer": "Уағалейкумуссәләм уә рахматуллаһи уә бәракәтуһ!\n\nҚұрбан айттың бірінші күні және одан кейін үш күн тәшриқ күндері ораза ұстау – тыйым салынады. Сондықтан да, кәффарат оразасын өтеуші кісі осы күндері ораза ұстамай, арасын үзген жағдайда Ханафи мәзхабы бойынша және көпшілік мәзхаб ғалымдарынша қайта басынан бастап ұстауы керек.\n\nАлайда, Ханбали мәзхабында мұндайда қайта бастамайды. Өйткені, Құрбан айт пен тәшриқ күндері ораза ұстамау – шариғи тыйым. Сондықтан, ол күндері кәффарат оразасын тоқтатып, кейін тыйым салынған төрт күн өтісімен келген жерінен жалғастырып ұстап кете береді. Бұнымен қатар, сырқаттық, жолаушылық және хайыз секілді шариғатта ауыз ашуға рұқсат етілген үзірлер себепті де кәффарат оразасын үзген мұсылман, кәффаратын қайта басынан бастамай, тоқтаған жерінен жалғастырып ұстап кете береді.\n\nХанафи мәзхабында тек хайыз себепті кәффарат оразасын үзген әйел кісі басынан бастамай, жалғастырып ұстауына құқылы.",
      "source": "islam.kz",
      "source_url": "https://islam.kz/kk/questions/qulshylyq/oraza/kaffarat-orazasyn-ustap-jurgen-kisi-qurban-aitqa-tura-kelip-qalsa-ne-isteidi-1113/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1092",
      "question": "Ассаламуғалейкум! Шәуәл айында ұсталатан нәпіл ораза мен қазаға қалған күндерді бірге ниет етіп ұстаса бола ма? Әлде бөлек-бөлек ұстау керек пе? Рахмет. Айгүл.",
      "answer": "Уағалейкумуссәләм уә рахматуллаһи уә бәракәтуһ!\n\nАлдымен Шәууәл айындағы оразаның пайдасы жайында айтып өтер болсақ, Алла елшісі оған қатысты былай деген:«Кім Рамазан айының оразасын ұстап, оған қосымша Шәууәл айында алты күн ораза ұстайтын болса, ол бір жыл ораза ұстағанмен тең болады»[1]\n\nАл, енді Шәууәл айындағы нәпіл ораза мен қаза оразаны бір ниетпен ұстаса бола ма, - дегенге келсек, Ханафи ғұламасы Имам Әбу Юсуф (рахимәһулла):\"Қаза ораза мен нәпіл оразаға бірдей ниет еткен жағдайда, онысы тек Қаза ораза үшін есептеледі\"деген. Ал, Имам Мұхаммед (рахимәһулла) болса:\"Ондайда жасаған ниеті – қазаға емес, нәпіл оразаға есеп\"дейді[2].\n\nҚалай болғанда да, қос ғұламаның тұжырымына қарап, Ханафи мәзхабы бойынша, оразаның қазасы мен «Шәууәл» айында ұсталатын нәпіл оразаны бірге ұстауға болмайтындығын анық ұғынуға болады. Екеуі екі бөлек ғибадат болғандықтан, бөлек-бөлек ұсталуы керек.\n\nҚайсысы бірінші ұсталуы керек?\n\nЕндігі жерде, әуелі қазаларыңызды өтеп алып, одан кейін Шәууәлдің алты күндік оразасын ұстаймын десеңіз де, не болмаса, бірінші шәууәл оразасын ұстап, кейінірек қазаларды өтеймін десеңіз де өз еркіңіз. Ханафи мәзхабында қаза ораза өтелмей тұрып, нәпіл оразаны тұта беруге болады[3].\n\nТіпті,Шәуәл оразасын тұту мұстахаб амалға жататындықтан, бұл айда оны ұстамай тек қаза оразаны ғана өтейміндеген кісіге де күнә жоқ. Әріберіденсоң, кей мәзхаб ғалымдары \"қаза оразаны Шәууәл айында өтейтін кісіге, нәпіл ораза ұстамаған күннің өзінде, қазасын аталмыш айда өтегендіктен Шәууәл оразасының сауабы қосымша жазылады\" деген тұжырымды алға тартады[4]).\n\nЖәне айта кету керек, Шәуәл айындағы алты күндік нәпіл оразаны үзбей ұстау шарт емес.Сол ай ішіндебөліп ұстауға да рұқсат. Кейбір Ханафи ғалымдары үзбей ұстағаннан бөліп ұстағанды артық көрген[5].\n\nШәууәл оразасының ниеті:\n\n«Ниет еттім Алла ризалығы үшін Шәууәл айындағы нәпіл оразаның бірінші күнін (екінші не үшінші күнін...) ұстамаққа. ХалисалиЛләһи Тағалә».\n\nШәууәл оразасын 3 күн айт біткен соң ұстаймыз ба?\n\nОраза айттың бірінші күні ешқандай ораза ұсталмайды. Айттыңекіншікүнінен бастап шәууәл айындағы алты күндік нәпіл оразаны немесе қаза оразаларды ұстай беруге болады.\n\n[1]Сахих Муслимде\" риуаят етілген.[2] Ибн Һумам: Фәтхуль Бәри – 2/325 бет.[3] Әл-Мәусуғатуль Фиқһия – 28/100 бет.[4] Шәфиғи мәзхабы ғалымдары. Фәтәуә Рамли: Китабус Саум. 194 бет; Али Жұма: әл-Бәян – 291 бет.[5]Ибн Ғабидин: Раддуль Мухтар – 3/422 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-oraza-men-shauual-aiynyn-orazasyn-birge-ustasa-bola-ma-1092/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1087",
      "question": "Ассаляму алейкум! Кадір түнінде қанша рәкәғат намаз оқылады?  Нәзгүл Мұқашева.",
      "answer": "Уағалейкумуссәләм уә рахматуллаһи уә бәракәтуһ!\n\nҚадір түнінің мың айдан артық екендігі Қадір сүресінде ашық баян етілген. Осы түні жасаған құлшылықтарымыз 83 жыл жасалған мінәжаттың сауабына татиды.  Ал, бұл түнді жіберіп алған кісі көп нәрседен мақұрым қалады дейді ардақты Пайғамбарымыз (с.а.у.):\n\n\"Рамазан айында мың айдан артық бір түн бар. Кім оның жақсылығынан мақұрым қалған болса, шын мәнісінде (көп нәрседен) мақұрым қалғаны\"[1].\n\nҚадір түнінде арнайы оқылатын намаз түрі нақты көрсетілмеген. Кей деректерде жүз рәкәғаттық намаз жайында сөз етілсе, кей жазбаларда 4-12 рәкәғаттық намаз жайында айтылады. Алайда, нақты әлдебір намаз түрлері риуаяттарда келтірілмеген.\n\nӘйтсе де, бұл – еш нәпіл намаз оқуға болмайды деген сөз емес. Мың жылға татитын қадір түнінде қаншалықты көп намаз оқысақ, соншалықты сауабы да көп болмақ. Осы тұрғыда оқуға болатын кейбір нәпіл намаздарды былайша тізіп өтуге болады:\n\n1. Әууәбин намазы.«Әууәбин намазы» - «тәубе етушілердің намазы» деген ұғымда. Уақыты - ақшам намазынан кейін. Алты рәкәғаттан тұрады.Қадір түні ақшам намазының уақыты кіргеннен кейін басталады десек, ауыз ашып, намазымызды оқып, асымызды ішкеннен соң, «әууәбин» намазын оқыған орынды болмақ. (Әууәбиннамазына ниет етіп, екі рәкәғаттан үшке бөліп алты рәкәғат оқиды. Дұға-сүрелер әдеттегі рет бойынша оқылады).\n\n2. Еркін құлшылық.Әууәбин намазынан соң құптанға дейінгі аралықта Құран оқып, зікір-таспихат тартса болады. Қаза намазы бар кісілер, қазаларын оқып, қаза намаздары жоқ кісілер қосымша нәпіл намаздар оқи алады. Алақан жайып, дұға тілеген де сауапты.\n\n3. Тарауих намазы.Құптан намазының уақыты кірген бойда парызы мен сүннетін оқып, артынша жиырма рәкәғаттық тарауих намазын оқыған дұрыс.\n\n4. Қажет намазы.Қажет намазы - төрт рәкәғаттан тұрады. Бірінші рәкағатында Фатихадан кейін, үш рет \"Аятул күрси\" оқиды. Екінші рәкағатында фатихадан кейін бір рет \"ықылас\" сүресі, үшінші рәкағатында \"фалақ\", төртінші рәкағатында \"нас\" сүресі оқылады. Одан кейін Аллаға хамд, Оның Елшісіне салауат айтып, артынан қажет дұғасын айтып, дүние-ақыретіне қатысты тілек тілейді[2].\n\n5. Тәһәжжуд намазы.Тәһәжжуд намазын екі, төрт, алты немесе сегіз рәкәғатқа шейін оқуға болады. Тәһәджүдті төрт, алты немесе сегіз рәкәғат етіп оқитын кісі, оларды екі рәкәғаттан бөліп оқығаны абзал (әр екі рәкәғатта сәлем беріп). Оқылатын белгілі сүрелері жоқ. Әркім білген сүрелерін оқи беруіне болады.\n\n6. Тәспих намазы.Төрт рәкәғаттан тұратын бұл намазда үш жүз рет«Субханаллаһи уәлхамдулилләһи уә лә иләһә иллаллаһу уаллаһу әкбар»деп айтылады. (Тәспих намазы жайында толығырақ:\"Тәспих намазы\").\n\nҚадір түнінің уақыты таң намазының уақыты кіргенге шейін жалғасады.\n\nОсы орайда айта кетелік,хайызы келген әйел кісілер, Құран мен намаз оқымайды. Оның орнына тәспі тартып, дұға-истиғфар жасауларына болады. Алладан жарылқау тілеп, өзіне қажетті нәрселерін сұрай алады. Одан бөлек, дұға кітаптарынан дұғаларды оқыса болады. Ондай үзірі бар әйелдерге мешітке кіруге тыйым салынған.\n\nАлла жасаған құлшылықтарымыз бен тілеген тілектерімізді қабыл етсін!\n\nАбдусамат Қасым\n\n[1] Имам Нәсәи.[2Қажет дұғасы: «Ләә иләһә иллал-лоһул-халимул-кәрим. Субхан-Аллаһи Раббил-а’ршил-а’зим. Әл-хәмду лилләһи раббил-а’ламин. Әсәлукә мужибаати рахматика уә азаимә мағфиратикә уәл-ғанимәтә мин кули биррин уәс-сәләәматә мин кулли исмин ләә тәда’ ли зәнбән иллә ғафәртәһ уә ләә һәммән иллә фәррәжтәһ, уә ләә хәәжәтән һиә ләкә ридан иллә қадайтәһә иәә әр-рахамәр-рәхимиин».",
      "source": "islam.kz",
      "source_url": "https://islam.kz/kk/questions/qulshylyq/oraza/qadir-tuninde-qansha-rakagat-namaz-oqylady-1087/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1086",
      "question": "Сәлеметсіз бе! Мен оразамды кеш жауып койдым. Кейбір адамдардың айтуынша күн шыққанға дейін болса болады деп естігем. Сол дұрыс па? Мадина.",
      "answer": "Сәлеметсіз бе, Мадина! Ислам діні бойынша, ауыз бекіту уақыты ең кеш - таң рауандап, қылаң бере бастағанға шейін жалғасады. Құран тілімен айтқанда:«Қара жіптен ақ жіп анықталғанға шейін...»[1].Пайғамбарымыз бұл аятты:«Түннің қараңғылы мен күндіздің жарығы»деп түсіндірген[2]. Сонда аяттың мағынасы: Түннің қараңғылығынан күндіздің жарығы анықтала бастағанға шейін ішіп-жеңдер дегендік болмақ. Дәлірек, таң намазының уақыты кіргенде сәресіні аяқтап, ауыз бекітіледі.\n\nПайғамбарымыздың (с.а.у.) кезінде сәресі уақытында екі азан айтылатын: бірі сахаба Біләлдің азаны, екіншісі сахаба Умму Мәктумның азаны.  Әзіреті Біләлдің азаны таң намазының уақыты кірмей тұрып айтылатын да, ал сахаба Умму Мәктүмның азаны таң намазы кірісімен шақырылатын. Осыған орай, Пайғамбарымыз (с.а.у.):\"Сендер Умму Мәктум азан шақырғанға шейін ішіп-жеңдер\"дегендігі хадис кітаптарында келтіріледі.\n\nАл, ауыз бекітуді күн шыққанға шейін созу(до светового дня), ол – Христиан діні бойынша. Мұсылман дінінде олай емес.\n\n[1] Бақара сүресі, 187 аят:«Таңнан қара жіптен ақ жіп анықталғанға шейінжеңдер, ішіңдер».[2] Сахих Бұхари-№4240 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/keibir-adamdardyn-aituynsha-auyzdy-kun-shyqqanga-sheiin-jabuga-bolady-eken-sol-durys-pa-1086/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1085",
      "question": "АҚШ-та ораза 1 күн ерте басталған болатын (2018 ж, 16 мамыр). Мен ол кезде Қазақстанда болған едім, бірақ оразаны осында аяқтаймын ИншаАлла. Бұл жақтағы аймен 29 күн ғана болып қалады, бұл жақтағылар 30 күн ұстаулары тиіс.  Демек алғашқы күнінің қазасын өтеуім керек пе, әлде қалай? Рахмет, Алла разы болсын!AQ",
      "answer": "Уағалейкумуссәләм уә рахматуллаһи уә бәракәтуһ!\n\nДін ғалымдарының айтуы бойынша, өз елінде бастаған оразасын, басқа бір елде аяқтап жатса, сол барған елдегі жергілікті халықпен бірге оразаны аяқтап, айтты солармен бірге қарсы алады. Ондайда бастысы ұстаған оразасы бас-аяғы 28 күн болып қалмаған болуы керек. Егер, екі ел арасындағы айырмашылық себепті ұстаған оразасы бас-аяғы 28 күн ғана болып тұрса, онда айттан кейін бір күндік қазасын өтеп, оразасын 29 күнге толтырады. Ал, ұстаған оразасы 29 немесе 30 күн болып тұрса, онда оразасы толық саналады. Мысалы,  жергілікті халық 29 күн ұстап, бұның оразасы 28 күнге кеміп қалды делік. Мұндайда айттан кейін бір күнін қаза етеді. Ал, жергілікті халық 30 күн ұстап, мұның ұстаған оразасы 29 күнге толып тұрса, онда оразасы толық саналады, мұндайда қосымша бір күн қаза ораза ұстаудың қажеті жоқ[1].\n\nОсыған қатысты «Сахих Мүслимде» мынадай риуаят келтірілген:\n\n«Харис қызы Уммуль Фазл баласы Күрәйбті сахаба Мұғауияға жібереді (Алла олардан разы болсын). Курәйб былай әңгімелейді: «Мен Шамға (Сирия) келгенімде, рамазан айы жұманың түнінде көрінді. Рамазан айының соңғы күнінде Медине қаласына келдім. Ол жерде Абдулла ибн Аббас (р.а.) менен:\n\n- Сендер Рамазан айын қашан көрдіңдер?», – деп сұрады.\n\n- Біз оны жұма түні көрдік - деп жауап бердім. Сонда Абдулла ибн Аббас:\n\n- Сен өзің көрдің бе? - деді.\n\n- Иә. Менен басқа да адамдар көрді. Мұғауия да, халық та сол күні ауыздарын бекітті.\n\n- Ал біз оны сенбінің түнінде көрдік. Сондықтан, біз (Шәуәл) айын көрмейінше отыз күнге толтырып ұстайтын боламыз.\n\n- Мұғауияның айды көруі және Оның ораза ұстауы бізге дәлел емес пе?\n\n- Жоқ. Алла Елшісі солай бұйырды - деп жауап береді сахаба Абдулла ибн Аббас[2].\n\n[1] Хисамуддин ибн Муса Афана: Ясәлунәкә ан рамазан. 40 бет.[2] Муслим: Китабус Сиям – (1087) 28",
      "source": "islam.kz",
      "source_url": "https://islam.kz/kk/questions/qulshylyq/oraza/orazanyn-sonynda-aqsh-elinde-bolsam-orazany-qai-elge-qarap-ayaqtaimyn-bir-kun-aiyrmashylyq-bar-1085/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1084",
      "question": "Саламатсы ба?! Кешірерсіз, мен бетіме «иглотерапия» алайын деп едім. Бірақ, ораза ұстап жүрмін. Ораза кезінде инетерапия алуға бола ма? Мадина.",
      "answer": "Сәлеметсіз бе!\n\nИнетерапия (акупунктура, иглотерапия) – дененің сыртқы қабатында орналасқан белгілі нүктелерге арнайы жасалған инелерді шаншу арқылы емдеу тәсілі. Ине құр дененің жұмсақ тіндеріне шаншылып, ол арқылы ішке еш нәрсе бармайтындықтан оразаны бұзбайды. Ауыз берік күйде инетерапиясын қабылдай беруіңізге болады.\n\nОразаңыз қабыл болсын!",
      "source": "islam.kz",
      "source_url": "https://islam.kz/kk/questions/qulshylyq/oraza/ineterapiya-alaiyn-degen-edim-orazamdy-buza-ma-1084/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1083",
      "question": "Әссәләмуғалейкум! Ауыз ашар уақыты кірде деп, 2 минут бұрын ауыз ашқан кісі, уақыт кірмегенін кейіннен білсе, үкімі қалай болады?  Медет Жақупбеков.",
      "answer": "Уағалейкумуссәләм уә рахматуллаһи уә бәракәтуһ!\n\nАуыз ашар уақыты - күн толығымен батып, ақшам намазының уақыты кіргеннен кейін басталады. Осыған орай, екі минут бұрын ауыз ашқан адам, күн толығымен батпай жатып ашқан болып отыр. Сондықтан да, Рамазан айынан кейін сол күннің қазасын өтеп алғаны дұрыс. Және де ондай нәрсе әдейі емес, қателіктен орын алғандықтан кәфарат өтеудің қажеті жоқ.",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-ashar-uaqyty-kirdi-eken-dep-eki-minut-buryn-auyz-ashtym-orazam-sanala-ma-1083/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1082",
      "question": "Әссәләмуғалейкум уә рахматуллаһи уә бәракәтуһ! Сұрақ: егер, ауыз бекіткеннен соң тіс арасында тамақ қалып қойса, соны жұтқан жағдайда ораза бұзыла ма? Нұргүл",
      "answer": "Уағалейкумуссәләм уә рахматуллаһи уә бәракәтуһ!\n\n1.Тіс арасындағы тамақ қалдығы ноқаттың (горох) көлеміндей не одан үлкен болса, жұтылған жағдайда оразаны бұзады. Қаза керек. Кәффәрат керек етпейді.\n\n2.Ноқаттан кішкенелері жұтылған жағдайда оразаны бұзбайды. Алайда, бұндай кішкене қалдықтарды ауыздан шығарып қайта жұтса, онда оразаны бұзады. Қаза керек[1].\n\n[1] Ибн Ғабидин: Раддуль мухтар – 6/264 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/tis-arasyndagy-tamaq-qaldyqtary-jutylsa-oraza-buzyla-ma-1082/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_112",
      "question": "Сыртқы жараға «Вишневский мазь» жақса оразаны бұза ма? Ол дәріні жағу шариғатта рұқсат етілген бе?  Әрі дәрет алғанда дәрі таңылған жерді міндетті түрде жуу керек пе?",
      "answer": "«Вишневский мазь» секілді сыртқы жараларға жағылған дәрілер оразаны бұзбайды. Оның теріге сіңіп, ет пен тері арасына енуі тұтқан оразаға кедергісі жоқ. Себебі, оразаны табиғи жолдармен (ауыз, мұрын, құлақ, тік ішек және қынап сынды) ішке түскен заттар бұзады.\n\nСондай-ақ, аталмыш дәріні жағуға рұқсат. Себебі оның құрамында антисептикалық[1] сарғыш ұнтақ (ксероформ), аққайын қарамайы (березовый деготь) және майсана майы секілді шариғатта «нәжіс» болып есептелмейтін заттар бар.\n\nАл дәретте дәрі таңылған жердің айналасын жуып, жараның бетін жара таңғыштың үстінен сипайды[2].\n\n[1] Микробтарды жою[2] Маусули, Ихтияр, «әл-Жәбәир» - 1/97 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/jaraga-vishnevskii-maz-jaqsam-orazany-buza-ma-112/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1077",
      "question": "Ассалаумағалейкум уа рохматуллаһи уа баракатуһ! Сізге қояр сұрағым:Тарауих намазының тасбихына қатысты ғалымдардың дəлелге келтіретін сөздері бар ма? Ербол.",
      "answer": "Уағалейкумуссәләм уә рахматуллаһи уә бәракәтуһ!\n\nБәрімізге белгілі болғандай, тарауих намазының әрбір төрт рәкәғатынан соң бір мезет отырып, жамағат тәспих айтады. Бұлай істеу – мұстахаб, яғни, ұнамды саналады. Алайда, оның хадисте келмегендігін негізге алып, сәләфилер «бидғат» деп қарсы шығады.\n\nДәл бұлай істеу – Пайғамбарымыздың (ғалейһиссәләм) хадистерінде де, сахабалардың әдетінде де байқалмағандығы жасырын емес. Бірақ, табиғиндер заманында дәлірек айтқанда, бесінші рашид халифа Омар ибн Абдульазиздің (р.а.) халифалығы заманында Медине қаласының халқы тарауих намазын үтірден бөлекотыз алтырәкәғат етіп оқитын болған. Бұған қатысты сол дәуірдің атақты ғұламасы, Медине қаласының муфтиі Нафиғтың (р.а.) мынадай сөзі кітаптарда келтіріледі:«Мен адамдардың Рамазанда үшеуі үтір отыз тоғыз рәкәғат намаз оқығандықтарын көрдім»,– дейді ғұлама. Яғни, о тұста жиырма рәкәғаттық тарауих намазының әр төрт рәкәғатынан кейін қосымша тағы төрт рәкәғат намаз оқу әдетке айналған етін. Бұл – Медине қаласындағы жағдай.\n\nАл, Мекке қаласының халқы болса, сол кезеңде тарауих намазының әр төрт рәкәғатынан кейін Қағбаны жеті рет айналып тауаф ететін. Соңғы төрт рәкәғатынан кейін тауаф етпей, бірден үтір намазын оқитын болған[1].\n\nЕнді қараңыз, табиғин дәуіріндегі Медине мен Мекке халқының бұл әрекеттері Пайғамбарымыздың (с.а.у.) заманында да, сахабалардың заманында да жоқ еді. Сахабалардың заманында тарауих намазы 20 рәкәғат ретінде бекітіліп, оны мешітте жамағатпен оқу ұйғарылған тұғын. Ал, әр төрт рәкәғатынан кейін тауаф ету немесе тағы қосымша төрт рәкәғат намаз оқу қарастырылмаған еді. Бұлай жасау – табиғин кезінде пайда болды.\n\nЕндеше, қазіргі таңда мұсылман елдеріндегі тарауих оқу барысында әр төрт рәкәғатынан кейін тәспих айту немесе кей елдердегідей салауат айту үрдісі - сонау табиғин заманынан бастау алады екен.\n\nЕндігі жерде, сол дәуірдегі сахаба көрген ғұламалардың ешқайсысы қасиетті қос мекендегі ондай әдетке бидғат деп қарсы шықпаған. Егер, шын дінге теріс болатын болғанда халифа Әзіреті Омар ибн Абдульазиздің дәл көз алдында жасалып жатқан ағаттыққа тыйым салмай, көз жұма қарауы мүмкін бе еді? Нафиғ (р.а.) сынды сахаба көрген ғұламалардың қасиетті мешітте жасалып жатқан әлдебір ағаттыққа үндемеуі мүмкін бе еді? Мүмкін емес еді.\n\nАл, әр төрт рәкәғатта Қағбаны тауаф ету әдеті – сол дәуірде бидғат болып саналмаған болса, біздегі әр төрт рәкәғатта таспих айту үрдісін қалайша бидғат дей аламыз?!\n\nЗікір-тәспихат айту – діннің жалпылама тәлімі. Тарауих тәспихын айту да сол тәлімге сүйенеді. Пайғамбарымыз (с.а.у.) өзінің асыл сөздерінің бірінде: «Намаз –тәспихтан, тәкбірден және Құран аяттарын оқудан тұрады», – деген.\n\n[1] Имам Нәуәи: «әл-Мәжмуъ Шархуль Мүһәззәб» – Салатут Тарауих.",
      "source": "islam.kz",
      "source_url": "https://islam.kz/kk/questions/qulshylyq/oraza/tarauih-namazynyn-ar-tort-rakagatynan-keiin-taspih-aitu-maselesine-qatysty-dalel-bar-ma-1077/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1074",
      "question": "Ассалаумаалейкум! Ораза айында тісті емдетуге бола ма?",
      "answer": "Уағалейкумуссәләм уә рахматуллаһи уә бәракәтуһ!\n\nТісті емдеу барысында пломбаның орнын қазып дайындау үшін және тісжиегін құрту үшін арнайы медициналық аспаптар қолданылады. Бұл аспаптарды қолдану барысында ауызға жиі су шашылып отыратыны белгілі. Ауызға құйылған су еріксіз жұтылып кетіп жататын кездер болады. Кейде жұтылғанын емделушінің өзі сезбеуі де мүмкін. Сондықтан да, аса қатты мазаламайтын тістің емін Рамазан айынан кейінге қалдырған абзал. Ал, ауырып мазаңызды алып жатса, емдетуге рұқсат. Емдеу кезінде су немесе қан жұтылып, ораза бұзатын жағдай орын алған болса, Рамазан айынан кейін бір күн қазасын өтеп аласыз.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-tisti-emdetuge-bola-ma-1074/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1073",
      "question": "Ассаламу алейкум! Пітір садақа құрсақтағы бала үшін беріле ме? Бейбіт.",
      "answer": "Уағалейкумуссәләм уә рахматуллаһи уә бәракәтуһ!\n\nЕреже бойынша, пітір садақасы құрсақтағы бала үшін берілмейді. Берем деушілерге де күнә жоқ. Себебі риуаяттарға қарағанда сахаба Әзіреті Осман (р.а.) іштегі бала үшін өз алдына пітір беретін болған.\n\nПітір садақасын беру - әрбір азатты әрі қалталы мұсылманға уәжіп (міндет).Тұрмысы нашар кісіге пітір садақа беру міндет емес. Әйтсе де, сауап үшін пітір садақа берем десе, өз еркі.\n\nПітір садақаны отағасы өзі үшін және балиғатқа толмаған жас балалары үшін жеке-жеке есептеп береді. Бұнымен қатар, өзінің зайыбының атынан және қамқорындағы кәмілет жастағы ұл-қыздарының атынан да беруіне рұқсат.\n\nПітірдің берілу уақыты:\n\nӘдетте пітір садақасы Рамазан айының бірінші күнінен ораза айтқа шейінгі аралықта беріледі. Түрлі себептермен уақтысында бере алмаған мұсылманға атал­мыш мер­зімнен кейін де беруіне мүмкіндік бар.\n\n(Биылғы жылы (2021) елімізде пітір садақаның мөлшері адам басына 420 теңгеден деп белгіленді).",
      "source": "islam.kz",
      "source_url": "https://islam.kz/kk/questions/qulshylyq/oraza/qursaqtagy-bala-ushin-pitir-sadaqa-berile-me-1073/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1072",
      "question": "Әссәләмуғалейкум! Рамазан айында шайтандар кісенделеді дейді ғой. Бірақ кейде күнәлі ойлар келеді. Қазірдің өзінде бес уақытқа деп бекінгеннің өзінде кейін бастасам ба деген ойлар келеді. Ол неден ойлар, егер шайтан кісенде болса? Мұстафа.",
      "answer": "Уағалейкумуссәләм уә рахматуллаһи уә бәракәтуһ!\n\nРамазан айында шайтан атаулының бәрі дерлігі кісенделмей, тек «мәрәдату шаятин», яғни, жауыз, бір беткей залымдары ғана кісенделеді. Тирмизидің хадис кітабында келтірілген хадисте былай делінген:\n\nإِذَا كَانَ أَوَّلُ لَيْلَةٍ مِنْ شَهْرِ رَمَضَانَ ، صُفِّدَتِ الشَّيَاطِينُ وَمَرَدَةُ الْجِنِّ\n\nМағынасы:«Рамазан айының әуелгі түні болғанда, шайтандар және жындардың бір беткей жауыздары кісенделеді»[1].\n\nАл, қалған жын-шайтандар байланбайды дейді ғалымдар. Мысалы, әр адамның ішіндегі жаман ой салушы «қарин» атты жын байланбайды.\n\nЖәне жоғарыда келтіріп өткен хадистегі«суффидәт»сөзін«кісенделеді»деп аударсақ: шайтандардың аяқ-қолдары кісендеулі болғанымен, еркіндікте болулары ықтимал. Яғни, олар әлде де азғыра алатындай күште. Әсіресе, жаман істерден тыйылмай өздеріне жақын жүрген теріс жолдағы пенделерді Рамазан айында болса да оңай азғырады. Бірақ, ораза ұстап, күнадан сақтанып жүретіндерге тигізер зияны басқа айлардағыдай емес, аз. Ендеше, ораза ұстап жүрсек те әлсін-әлсін азғырынды ойлардың туындап отыруын сонымен байланыстырсақ болады.\n\nБұнымен қатар, адамды күнәға бастайтын тек шайтан ғана десек қателесеміз. Адамды күнәға итермелейтін бірнеше факторлар бар. Соның бірі адамның іштегі«нәфсуль әммарасын»атауға болады - Жамандыққа бұйыратын нәпсі[2]. Бұл - адам баласын түрлі күнәлі істерге итермелеп, содан рақат табатын нәпсі. «Әммәра» сөзі – көп әмір етуші, үнемі бұйырып тұрушы деген мағыналарға саяды. Сондықтан да, Рамазан айында шайтан байлаулы деген күннің өзінде, ораза ұстамайтын адамды іштегі нәпсісі түрлі харам істерді жасауға итермелеуі мүмкін.\n\nЕнді, сіздің намазға деген екі-ойлылығыңыздың неден туындап отырғанын дөп басып айту қиын. Әйтсе де, ондай ойды ақыл мен ар-ожданыңызға жендіріп, бес парыздың бірі намазды бірден бастап кеткеніңіз жөн.\n\n[1] Тимизи: Сүнән – Китабус саум. №617[2] Юсуф сүресі, 53 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/ramazanda-shaitandar-kisendeuli-bolsa-adamdar-nege-kuna-jasaidy-1072/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1068",
      "question": "Əссəлəмуғалейкум! Сіздерге Алла разы болсын! Сіздерге сұрағым бар еді. Өзім ораза ұстап, ораза кезінде балмұздақ сатсам дұрыс бола ма, болмай ма? Осыған жауап берсеңіздер? Әділхан.",
      "answer": "Уағалейкумуссәләм уә рахматуллаһи уә бәракәтуһ!\n\nРамазан айы – ауыз бекіту айы. Бұл айда асханалардың тек ауыз ашар мен сәресі уақыттарында ғана ашылып, күндіз жабық болуы мұсылманшылық әдебінен саналған. Сондықтан да, көшеде балмұздақ сатуды кейінгі айларға қалдырғаныңыз абзал. Неге десеңіз, балмұздақты сатып алған кісі кешке ауыз ашарда жеу үшін емес, көбіне дәл сол сәтте жеу үшін алады. Күндіз ас ішуі бір шетінен күнә, екіншіден Рамазан айына деген құрметсіздік. Осындай әдепсіздіктің туындауына себепкер болмаған жөн. Құран Кәрімде: «Дұшпандық пен күнә істерде жәрдем етпеңдер» делінеді.\n\nАлайда, бұл айтқанымыздың базардағы немесе дүкендердегі сатылатын азық-түліктерге қатысы жоқ. Себебі, азық-түліктердің күндіз сатылуында қажеттілік бар. Оларды ауыз бекіткендер де алады, ауыз бекітпегендер де алады. Ауыз бекіткендер кешке ауыз ашар әзірлеу үшін күндіз қамдануға мәжбүр. Оның үстіне, мұндайда кімнің ауыз бекітіп, кімнің бекітпегенін де біле алмайсыз.\n\nЕң дұрысы – Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-balmuzdaq-satsam-durys-bola-ma-1068/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1065",
      "question": "Салеметсіз бе! Мен осыдан 1-2 күн бұрын аз да болса, харам (ішімдік) ішкенім бар еді. Ораза күніде жақындап қалды. Менің сұрағым ораза ұстауы ма бола ма, жоқ па? Анон.",
      "answer": "Сәлеметсіз бе!\n\nАлдымен мынаны айта кету керек, ардақты Пайғамбарымыз (с.а.у.):«Араққұмар – пейішке кірмейді»- деген[1]. Ішімдік ішу – ауыр күнәнің бірі. Мейлі аз ішсін, мейлі көп ішсін, бәрібір, ішкен адам ауыр күнә жасаған болып саналады. Пайғамбарымыз (с.а.у.)«көп ішкенде мас ететіннің, азы да харам»- деген.\n\nӘйтсе де, Жаратушы Иеміз тәубе еткен пендесіне кешірім жасайтындығын естен шығармау керек. Сондықтан да, бұдан былай шайтан суға мойын бұрмауға белді бекем буып, Аллаға тәубе етуіңіз ләзім.\n\nОраза ұстауға келер болсақ, ораза ұстау әрбір балиғат жасына толған мұсылманға парыз. Арақ іштіңіз екен деп, ораза ұстаудан босатылмайсыз. Қайта күнәңізға тәубе етіп, ораза ұстаған дұрыс.  Онымен қоса, намазға да бастаңыз. Намаз - адамды әртүрлі жаман істерден тыйяды.\n\nАлла тәуфиқ бергей!\n\n[1] Ибн Мәжә - №3376 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/urttap-qoigan-edim-ramazanda-oraza-ustauga-bola-ma-1065/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_1058",
      "question": "Сәлеметсіздер ме! Шағбан айының оразасын қанша күн ұстайды? Және қашан басталады? Адина.",
      "answer": "Сәлеметсіз бе!\n\nШағбан айы – шамасы келген мұсылманға көптеп нәпіл ораза ұстайтын ай. Пайғамбарымыз өзге айлардан гөрі осы Шағбан айында көбірек ораза ұстайтын болған. Сахаба Усама ибн Зәйд оның себебін сұрағанда Ол (с.а.у.):«Бұл айда барлық істер әлемдердің Раббысына көтеріледі. Менің де істерім Алланың құзырына аузым берік болған күйде көтерілуін қалаймын», - деп жауап берген екен[1].\n\nДегенмен, қанша күн әрі қай күндері ораза ұстау керектігі риуаяттарда нақты айтылмаған. Сондықтан да, қанша күн ұстаймын десеңіз де өз еркіңіз. Мәселен, дүйсенбі мен бейсенбі күндері ауыз бекітсеңіз болады. Сондай-ақ, Шағбан айының 13, 14, 15 күндері, яғни,«үш ақ күндері»(әйямуль Бәйд)ораза ұстаған дұрыс.\n\nБараат күні ораза ұстау\n\nӘсіресе, Шағбан айының 15 күні (бәраат күні) күндіз ораза ұстап, түнін ғибадатпен өткізгеннің сауабы мол. Бір «әлсіз хадисте» былай делінген:\n\n«Шағбан айының ортасы болғанда түнін ғибадатпен, ал күндізін оразамен өткізіңдер. Алла Тағала сол күні күн батқанда дүние аспанына түседі де былай дейді: «Менен кешірім тілейтін пенде бар ма, кешірім етейін? Менен ризық-несібе тілейтін пенде бар ма, ризығын арттырайын? Ауру-сырқауға шалдыққан бар ма, саулық берейін?» т.б. осылай таң атқанша жалғасады»[2].\n\nОсы тұрғыда, кейбір мұсылмандардың өткен Рамазан айынан өтелмей қалған қаза оразалары болса, осы айды пайдаланып, соларды да өтеп алғандары абзал.\n\nБұнымен қатар Шағбан айында Құран оқып, кедей-кепшікке қайыр-садақа тарату да сауапты.\n\nСахаба Әнәс ибн Мәликтің айтуы бойынша,  Шағбан айы кірісімен (сол кезеңдегі) мұсылмандар бас көтермей Құран оқиды екен. Қалталы кісілер өз зекеттерін осы Шағбан айына туралап, кедей-кепшікке тарататын болған. Ондағы мақсаттары: әлсіз, тұрмыстың тарлығы себепті қауқары қалмаған пақыр мұсылманның келе жатқан Рамазан оразасына әлденіп, күштеніп алсын дегендік.\n\nАлла құлшылықтарымызды қабыл етсін!\n\n[1] Нәсәи – 2357 хадис.[2] Ибн Мәжә: Сүнән - №1388 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/shagban-aiynda-qai-kunderi-oraza-ustasa-bolady-1058/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_917",
      "question": "Сәлеметсіз бе! Егер күнә істемеймін деп жаратушыға сөз беріп, кейін күнә істеп қойсаң оның кәффәраты бола ма?",
      "answer": "Сәлеметсіз бе! Ондай жағдайда Жаратқаннан кешірім тілеп, ант кәффәратын өтеу керек болады. Өйткені\"Жаратушыға сөз беру – ант етумен тең\"делінген деректерде. Қасиетті Құранда Жаратушы Иеміз:«Аллаға берген сөздеріңде тұрыңдар...»[1] - деп бұйырады. Аллаға берген сөзін орындамаған кісі, антын бұзғанмен пара-пар.\n\nАнттың кәффәраты: он міскінді тамақтандыру немесе киіндіру яки бір құл азат ету. Бұлардың біріне шамасы келмейтін мұсылман үш күн қатарынан ораза ұстауы тиіс.\n\nАбдусамат Қасым\n\n[1] Нәхл сүресі, 91 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/kuna-istemeimin-dep-jaratushyga-soz-bergen-adam-kuna-istegen-jagdaida-ukimi-ne-bolady-917/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_887",
      "question": "Əссəлəму алəйкум уа рахматуллаһ! Менде Рамазан айынан қаза болған оразам бар. Енді, бірінші соның қазасын өтеуім керек пе, əлде Зул-хижжә айының оразасын ұстайын ба? Дәурен Аманжол",
      "answer": "Уағалейкумәссәләм уә рахматуллаһи уә бәракәтуһ!\n\nРамазан оразасының қазасын зүл-хижжә айының алғашқы он күнінде өтеудің еш ағаттығы жоқ[1]. Тіпті, Абдулла ибн Омар сынды сахабалар (р.анһум) қазаны осы қасиетті күндері өтеуді ұнамды әрекет санайтын[2]. Оның үстіне, Пайғамбарымыздың (с.а.у.):«Алланың жанында амалдардың ең ұлығы әрі ең сүйкімдісі - осы он күн ішінде жасалған амалдар»[3], - деген сөзін назарға алсақ, бұл күндері өтелген қаза ораза үшін қосымша сауап бар деуге болады. Әйткенмен, алдымен нәпіл ұстап, одан кейін қазамды өтеймін десеңіз де өз еркіңіз. Тек, Зүл-хижжәның 10-ші күні ораза ұстауға болмайды. Өйткені бұл күн - Құрбан айттың бірінші күні. Құрбан айттың бірінші күні және одан кейінгі үш күн, яғни тәшриқ күндері ораза ұстаудан шариғат тыйяды.\n\n[1] Имам әл-Кәсәни: Бәдәиғу – 2/642 бет.[2] Ибн Әбу Шәйбә: әл-Мусаннаф[3] Табари, Имам Ахмәд.",
      "source": "islam.kz",
      "source_url": "https://islam.kz/kk/questions/qulshylyq/oraza/ramazan-orazasynyn-qazasyn-osy-zul-hijja-aiynyn-on-kuninde-ustasam-bola-ma-887/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_863",
      "question": "Сәлеметсіздер ме? Қаза оразасын өтеуге ниет ететін дұға жіберсеңіз екен. Әрі Шәууәл айының оразасының ниет-дұғасы! Айгүл",
      "answer": "Сәлеметсіз бе!\n\nНиет дегеніміз, іштей бір нәрсені орындамаққа оқталу, соны діттеу дегенді білдіреді. Сондықтан да, көкейде діттеген оразаға ниет етілген болса, соның өзі жарамды. Тілмен айту шарт емес. Дегенмен, ауызша айтам деуші кісі ниетін шәууәл ораза болсын, мейлі қаза ораза болсын қазақ тілінде жасай берсе болады. Арнайы ниет-дұғасы жоқ. Өрнек ретінде айтар болсақ:\n\nШәууәл оразасының ниеті:«Ниет еттім Алла ризалығы үшін шәууәл айындағы нәпіл оразаның бірінші күнін(екінші не үшінші күнін...)ұстамаққа. ХалисалиЛләһи Тағалә».\n\nҚаза оразаның ниеті:«Ниет еттім Алла ризалығы үшін осы жылғы Рамазан оразасынан қалған пәлен күндік (мысалы, алты күндік) қаза оразаларымның бірінші күнін өтемекке(немесе екінші, үшінші...). ХалисалиЛләһи Тағалә».\n\nАуыз ашқанда әдеттегідей сумен немесе құрмамен ашқан абзал. Ауыз ашарда қазақшалап тілек-дұғасын жасауына болады.\n\nЕскерту:\n\nҚаза оразалардың ниеті алдыңғы күннің ақшам уақытынан бастап, сәресі уақыты біткенге дейінгі аралықта(ертесі таң намазының уақыты кіргенге шейін)жасалуы шарт.\n\nНәпіл оразасына(мысалы, шәууәл айындағы оразаға)ертесі күні түске дейін яғни, ұлы сəскеге дейін(күннің тас төбеге келген уақытқа дейін, еш нәр татпаған болса)ниет етуге болады. Мысалы, таң намазының уақыты кіріп қойғаннан соң ұйқыдан оянған кісіеш нәр татпастансол күнгі нәпіл оразаға ниет етіп, ұстап кете беруіне болады.",
      "source": "islam.kz",
      "source_url": "https://islam.kz/kk/questions/qulshylyq/oraza/shauual-orazasy-men-qaza-orazaga-qalai-niet-etiledi-863/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_858",
      "question": "1.Оразакезіндешашқысқартуға бола ма?Ғабит.2. Ораза ұстап жүргенде шаш кесуге бола ма? Сұлушаш3.Оразаұстап жүргендешашбояса,оразам бұзыла ма? Маржан.4.Оразаұстағандашашқиюға бола ма?Әсет",
      "answer": "Сәлеметсіз бе! Ораза айында және ауыз бекітулі күйде шаш кесуге, шашты қысқартуға және шаш бояуға болады. Оған ораза бұзылмайды. Аталмыш жәйіттар – оразаны бұзатын жағдайлар қатарынан емес.\n\nҚысқаша ораза мына жағдайларда бұзылады:\n\n1.Табиғи жолдар арқылы әдейі немесе қателікпен ішке кеткен барлық зат оразаны бұзады. Табиғи жолдар: ауыз, мұрын, құлақ [құлақтан су кірсе бұзбайды], тік ішек, қынап.\n\n2. Жыныстық қатынасқа түсу оразаны бұзады (ауыз ашқаннан кейінгі уақыттарда рұқсат).\n\n3. Әдейі ауыз толтыра құсу оразаны бұзады.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-shash-qysqartuga-jane-shash-boyauga-bola-ma-858/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_857",
      "question": "السلام عليكم ورحمة الله وبركاتهОраза қабыл болсын! Оразаға қатысты өткенде мынадай бір қызық жағдай болды. Кешкісін Алматыдан Қазан қаласына ұштық. Аузымыз берік. Ұшу уақытымыз – 20:10. Сол күні ауызашар уақыты – 20:30 (яғни небары 20 минут қалған). Күн бұлтты еді. Бірнеше минуттан соң көкке көтерілдік. Сәлден соң, ұшағымыз бұлттардан да жоғары көтерілді. Ал сол кезде таң атқандай болып, күн жарқырап шыға келді. Күннің бататын түрі жоқ, сол күйі жарқырап тұрды. Жергілікті Алматы бойынша ауызашар уақыты болса да ауыз ашпадық, күнді көріп тұрмыз. Жарты сағат өтті. Бір сағат өтті. Содан не керек, Қазан қаласына келгенше күн батпайтыны белгілі болды. Қарын ашып барады. Жол қашықтығы – 3 жарым сағат шамасында. Күндіз жолға дайындық жасап, көбірек қимылдағанбыз, қарын өте қатты ашты. Бір кезде ас-су таратты. Жарықтық буы бұрқырап ыстық тамақпен, неше түрлі сусындар таратылды. Шыдай алмадым, сонда да тағы жарты сағаттай күттім. Болмады, дұғамды оқып, Құдайдан кешірім сұрап, тамақ іштік.Жергілікті Алматы бойынша, ауызашар уақытынан 1-1,5 сағат асып кетті... Сұрақ: Біздің оразамыз не болды? Каффарат па? Әлде Бір күн ғана қазасын ұстаймыз ба? Жоқ әлде ешқайсысы емес, оразамыз дұрыс орындалды ма? (Бір жағы жолаушымыз) Түрлі пікірлер болды, нақтысын осы нағыз діни мамандардан сұрап білгенді жөн көрдік.Ескерту: Дәл осылай, осы бағытта тағы бір замандастар ұшқан. Олар ұшарда кейбір себептерге байланысты ұшақ 20 минуттай кешіккен. Олар қуанып аузын ашқан. Ұшқасын сәлден кейін олар да, жарқырап тұрған күнді көрген. Сұрақ: Ал, олардың оразасы не болды? Бәлкім ертеректе бұндай жағдайлар болмаған шығар, дегенмен қазіргі таңда кездесіп жатырмыз. Мүмкін жаңаша бір пәтуалар бар шығар (астрономияға қатысты т.б.). Әлбетте жауабы бар, сол жауап табылып, мұсылмандар біле жүрсе, құба-құп болар еді! Гулиддин.",
      "answer": "Уағалейкумәссәләм уә рахматуллаһи уә бәракәтуһ!\n\nХанафи фиқһ кітаптарында орын алған бір деректе, ертеректе өмір сүрген Әбу Муса ад-Дарир (немесе Әбу Абдулла ибн Әбу Мұса ад-Дарир) есімді ғалымға мынадай сауал қойылады:«Әлдекім Александрия қаласындағы мұнаралардың біріне шыққан жағдайда қаладағылар үшін күн батып кеткенімен мұнараның төбесінде тұрған оған үзақ уақыт күннің көзі көрініп тұрса, ауызын ашуына рұқсат па?– деп сұрайды. Сонда ғалым оларға:«Оған(мұнарадағыға)рұқсат жоқ. Қала тұрғындарына рұқсат. Өйткені, әркім тұрған жеріне қарай жауапты болмақ»,- деп жауап берген екен[1].\n\nСондықтан, жергілікті халыққа күн батып тұрғанымен жердің домалақтығы себепті мыңдаған метр биіктікте ұшып бара жатқан ұшақтағы адамға күннің көзі көрініп тұруы мүмкін. Осыған орай, ұшақтағы кісілер кесте бойынша емес, күннің батуын негізге алады. Өйткені, ауыз ашу үшін күннің батуы шарт. Құран Кәрімде«Оразаны түнге шейін (күн батқанға дейін) толық ұстаңдар»деген[2]. Ондай жағдайда уақыт ұзап әрі қарай шыдау мүмкін болмай оразасын ашып жіберген жолаушы бір күн қазасын өтейді. Кәффарат қажет емес.\n\nЕндеше, сіздің жағдайда бір күн қаза керек. Рамазан айынан кейін бір күн қазасын өтейсіз. Кәффарат қажет емес. Ал, ұшаққа отырмастан бұрын уақтылы ауыз ашқан кісілердің оразалары дұрыс. Өйткені, жердегіге – жердің үкімі жүреді. Ең дұрысы - Аллаға мәлім!\n\n[1] Имам Зайлағи: Тәбиинуль Хақайқ.; Ибн Ғабидин: Хашия;[2] Бақара сүресі, 187 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/almatydan-qazan-qalasyna-ushyp-bara-jatyp-kun-korinip-tursa-da-keste-boiynsha-auyz-ashtym-orazam-durys-pa-857/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_856",
      "question": "Ораза ұстап жүріп ауыздан немесе мұрыннан қан кетсе, ораза бұзыла ма? Назерке",
      "answer": "Ауыз берік кезде мұрын қанаса ораза бұзылмайды. Тек, мұрындағы қанды жұтпау керек. Әсіресе аққан қанды тоқтату мақсатында басты шалқайтып жатамыз. Осы кезде, кеңсірік арқылы қан тамаққа кетіп жұтылар болса, Ханафи мәзхабы мен Мәлики мәзхабы бойынша, оразаны бұзады. Рамазан айынан кейін бір күн қазасы өтеледі.Шафиғи және Ханбали мәзхабтары бойынша, мұрыннан қан ағып еріксіз жұтылған жағдайда бұзылмайды[1].\n\nБұған қосымша мынаны да айта кетелік, ауыз қуысындағы «көп қан» ішке кетсе де ораза бұзылады делінген кітаптарда. Қазасын өтеу керек(бірақ сол күнді соңына дейін ұстайды). Аз, мөлшердегі қанның зияны жоқ. Қанның аз не көп екендігін түкірікпен салыстыра анықтауға болады. Егер, түкіріктің жарымы не одан көп бөлігі қан боп тұрса, көп қан үкімінде. Жарымынан азы «аз қан» үкімінде.  Ең дұрысы - Аллаға мәлім!\n\n[1] әл-Маусуғатуль Фиқһия - 22/267 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/muryn-qanasa-oraza-buzyla-ma-856/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_855",
      "question": "Қайырлы түн! Алла разы болсын! Ораза қабыл болсын! Менің сұрайын дегенім, ораза ұстап жүрген едім. Қатты тамағым іріңтеп екі күн болды оразамды аштым. Бүгін таңда бекітсем деген ниетім бар. Екпе (укол) алып жатырмын оған қоса тамағымды тұзды сумен және фурацилинмен шайып жатырмын. Ауызды тұзды сумен жəне фурацилинмен шаюдың оразаға кедергісі бар ма? Алдын ала рахмет. Алла разы болсын, ин ша Аллах! Айгерім",
      "answer": "Алла күнімізді де, түнімізді де хайырлы еткей!\n\nУкол тамырға салынатындықтан оразаны бұзбайды. Тамақты шаю мәселесіне келер болсақ, тамақты шаю барысында су немесе дәрі ішке кетіп қалу қауіпі басым болғандықтан, тамақты шаю жол-жосығын сәресі уақыты мен ауыз ашар уақытына қалдырған абзал. Дегенмен, тәукел етіп күндіз де шаямын десеңіз, жұтып қоймау жағына қатты мән берілген дұрыс. Ішке жұтылса, ораза бұзылады. Алла шипасын берсін.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-tamagymdy-tuzben-shaisam-bola-ma-855/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_854",
      "question": "Әссәләмуғалейкум! Оразада боқтап, біреулермен ұрыссам, төбелессем ораза бұзыла ма?  Анон.",
      "answer": "Уағалейкум әссәләм уә рахматуллаһи уә бәракәтуһ!\n\nПайғамбарымыз (с.а.у.) асыл сөзінің бірінде былай деген:\n\n«Қанша ораза ұстаушылар бар. Олардың оразадан алар үлесі тек күні бойы аш жүру ғана(сауаптан мақрум). Және қанша түнде тұрып намаз оқитындар бар. Олардың алар үлесі тек ұйқысын бөліп, түнде тұру ғана(сауабы болмайды)»[1].\n\nБасқа бір хадисте былай дейді:\n\n«Кімде-кім оразада жаман сөзден, жаман, надандық іс істеуден тыйылмаса, Алла Тағала оның ішіп-жеуден тыйылуына мұқтаж емес»[2].\n\nЕндеше, ораза ұстаудағы мақсат тек ішіп-жеуден тыйылу ғана емес, ұрыс-керіс, боғауыз, ғайбат т.б. әбес әрекеттерден де тыйылу болып табылады. Олай болмаған жағдайда хадисте де айтылғандай, ұстаған оразасы текке кетуі мүмкін.\n\nАуыз берік кезде ашуға ерік беріп, төбелесіп, ұрыс-керіске бой алдырған немесе боғауыз айтқан кісілердің қағида бойынша оразасы бұзылмайды. Өйткені, бұлар оразаны бұзатын себептер қатарынан емес. Бірақ, ұстаған оразасының сауабы кемиді. Тіпті, немқұрайлық танытып,  ондай ағат қылықтарды қоймаған жанның оразасы қабыл етілмеуі да ғажап емес. Сондықтан да, ораза ұстаушы кісі тек ішіп-жеуден ғана тыйылмай, әлгіндей ағат қылықтардан да сақтанып жүргені жөн.\n\nСөз соңында Алла елшісінің мына бір кеңесін естен шығармағанымыз дұрыс:\n\n«Сендерден кімде-кім ауызы берік күйінше таң атырса (яғни, ауыз бекітсе), балағат сөз айтпасын. Надандық істер істемесін (ұрыс-керіс, айқай-шу т.б.). Егеряки, әлдебіреу онымен жаңжалдасып, төбелескісі келсе: «мен оразамын, мен оразамын» десін»[3].\n\n[1] Әл-Хаким: әл-Мүстәдрак - №1612 хадис.[2] Сахих Бұхари - №1804 хадис./[3] Сахих Мүслім - №1151 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-boqtyk-soz-aityp-bireumen-uryssam-orazam-buzyla-ma-854/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_852",
      "question": "Әссәләмуғалейкум! Маған мынадай сұрақ қойып еді. Сіз не айтасыз: «Сәлеметсіз бе! Ораза қабыл болсын... Менің сұрағым бар еді. Ұялып әрі өзімді жек көріп, кімнен сұрарымды білмей, басым қатты. Мен оразамын. Күйеуім аузы ашық. Екі күндік сапардан келген ол күндіз қоймай мен қарсы болсам да (кешіріңіздер) жыныстық қатынаста болдық. Күйеуіңді разы қылмасаң періштелер лағынет айтады деген есіме түсіп, келістім.  Енді сол күнді қалай өтеймін? Кәффәрат оразасын естіп, өзімді кешіре алмай отырмын. Кәффәрат бола ма, әлде бір күн ба? Ертесіне интернеттен қарадым. Сонда білдім кәффәратты. Білсем, жол бермейтін едім ғой... Анон.",
      "answer": "Уағалейкумәссәләм уә рахматуллаһи уә бәракәтуһ!\n\nӘууелі мына нәрсені ұмытпау керек: Ханафи мәзхабы бойынша, жыныстық қатынас себепті ораза кәффәратын өтеу қажет деуіміз үшін –мәжбүрленбегенболуы керек. Күштеп, мәжбүрленген жағдайда кәффәрат оразасын өтемейді (яғни, алпыс күнді). Оның орнына Рамазаннан кейін бір күн ұстайды[1]. Күнә мәжбүрлеушіге болмақ.\n\nЕнді, сұрақ сұраушының айтысына қарағанда мәжбүрленгендіктен гөрі, көндігу көбірек байқалады. Бұлай болған жағдайда, Ханафи және Мәлики мәзхабтарында әйелге де кәффәрат өтеу қажет. Алайда, Имам Шафиғи (р.а.) әйел қарсылық танытпай еріне бой ұсынған күннің өзінде кәффәрат тек еркек үшін керек, әйел үшін керек емес деген[2].\n\nОсыған орай, біріншіден - әйел кісі кәффәрат өтеу керектігін білмеген. Екіншіден – дінге енді бет бұрып, оразаны жаңадан ұстап жатқан жанға ұқсайды. Көп нәрседен хабары жоқ. Кейбір Ислам ғалымдары, әйел кісінің кәффәрат өтеу керектігін білмеуі немесе дәл сол сәтте ораза екендігін ұмытып кетуі кәффәрат өтемеуге себеп екендігін меңзеген[3]. Сондықтан да, сауал жолдаушы әйел Рамазан айынан соң бір күн қазасын өтесе жеткілікті деген ойдамын. Кәффәрат қажет емес. Ең дұрысы – Аллаға мәлім!\n\nЕскерту: Дінімізде Рамазан айында күндіз, ауыз берік кезде төсек қатынасына түсу қатаң тыйым салынған. Кешке, ауыз ашқаннан кейінгі уақыттарда оған рұқсат[4].\n\n[1] Ибн Ғабидин: Хашия – 6/318 бет.[2] Ибн Рүшд: Бидәятуль Мүжтәһид - 254 бет.[3] Әл-Бәһути: Шәрху мүнтәһәл Ирадат.[4]Бақара сүресі, 187 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-kuieui-jaqyndasuga-majburlegen-aiel-kaffarat-oteui-tiis-pe-852/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_851",
      "question": "Ассалямуалейкум! Ораза кезінде жиналып тұрған түкірікті байқаусыздан жұтсан еш нәрсе болмай ма? Алтынбек",
      "answer": "Уағалейкумәссәләм уә рахматуллаһи уә бәракәтуһ!\n\nТүкірігін жинап, оны жұтып жатса да ораза бұзылмайды. Бірақ, мәкруһ. Бұл жайында Ханафи ғалымы Осман ибн Али әз-Зәйлаъи р.а. (ө.ж.х.743 ж.) былай деген:",
      "source": "islam.kz",
      "source_url": "https://islam.kz/kk/questions/qulshylyq/oraza/tukirikti-jinap-jutsa-oraza-buzyla-ma-851/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_850",
      "question": "1.Оразаны ұстап бастап келе жатып, шыдай алмай тастап кетсе не болмақ?2.Кешіріңіз сұрағаныма. Негізі оразаны ашып жіберуге бола ма?",
      "answer": "Құрметті сауал жолдаушы, бастаған оразаңызды соңына шейін ұстау керек. Ауыз бекіткендігіңіздің қадірі сонда болмақ. Ораза ұстау - Жаратушы Иеңіздің Сізге бұйырған бұйрығы. Оны орындамаған адам күнәға батады. Ораза ұстамау – ауыр күнә.\n\nО дүниеде күнәміз бен сауабымыз таразыға тартылып жатқан шақта осы ұстаған оразамыз араға түсіп, бізді арашалап алуға талпынады, яғни, шапағат етеді делінген хадистерде. Қиямет күні барлық адамзат Алланың алдында осы өткінші өмірде істеген істеріне есеп беріп жатқан шақта, күнәсін жуып-шаюға жарар себеп, тозақ азабынан құтқарар тырнақтай болса да ізгі амалдар таппай дал болатын тұста, ұстаған оразасы Жасағанға жалбарынып:«Уа, Ұлық Алла! Мен оны күндіз ішіп-жеуден және нәпсісін тойдырудан тыйдым. Оған шапағат етуіме рұқсат бер»- дейді екен[1]. Яғни, ол Сенің разылығың үшін күні бойы күннің ыстығына қарамастан ішіп-жеуден, төсек ләззатынан өзін тыйды. Оның күнәсін кеш. Пейішке кіруіне рұқсат бер деп жалбарынады.\n\nБұл дүние - өткінші. Көзді ашып-жұмғанша қалай қартайғанымызды білмей қаламыз. Алпыс жыл болсын, жетпіс-сексен жыл болсын Құдайдың өлшеп берген өмірі өтеді де кетеді. Сонда жиған-терген дүниеміздің бәрі артта қалып, бізбен бірге жасаған жақсылы-жаманды амалдарымыз ғана аттанбақ. Ал, енді, ұстаған оразаларымыз, оқыған намаздарымыз, жасаған жақсылықтарымыз, берген садақаларымыз т.б. ізгі істеріміз – о дүниелік азығымыз. Оған бұ дүниеде қамдануымыз керек екен. Алла тағала былай дейді:\n\n«Ей, мүмін-мұсылмандар! Алладан қорқыңдар. Және әрбір жан ертеңгі күніне не дайындады, соған қарасын. Алладан қорқыңдар. Шынында Алла, сендердің не істеп жүргендеріңді біледі»[2].\n\nРамазан оразасын жеңілге алмау керек. Оның қадірі – жер мен көктей. Алла Тағала бір құдси хадисте:«Ораза мен үшін. Оның сауабын өзім берем»десе[3], Пайғамбарымыз (с.а.у.) Әбу Үмәмә атты сахабаға:«Сен ораза ұста. Оразаға тең келер құлшылық жоқ»[4], - деген.\n\nБұнымен қатар, дінімізде ораза ұстауға қауқарсыз қария кісілер мен жазылуы неғайбыл науқастарға Рамазанның әр күні үшін \"пидия\" беру қарастырылған. Ал, оны шамасы келе тұра себепсіз ашып жіберген адамға кейінгі айларда алпыс күн бойы үзбей ораза ұстау жазасы бар. Оған шамасы келмейтіндерге алпыс пақырды тойдыру бұйырылған. Осыған қарап-ақ Рамазан оразасының қаншалықты маңызды екендігін аңғаруға болады.\n\nҚұрметті сауал жолдаушы, Алла қалаған құлын тура жолға бастайтындығын Құранда бірнеше жерде айтып өтеді. Ендеше, Алла сізге ораза ұстауды нәсіп етіп тұрған екен, соны нығмет деп біліп соңына дейін шыдас беріңіз. Алда-жалда ауырып, ем қабылдау керек болып жатса, Жаратушы Иеміз ауыз ашуға рұқсат етеді. Кейін ол күннің қазасын өтейсіз. Жолаушылық кезінде ауыз ашуға рұқсат. Әйел кісілер үшін хайыз уақыттарында ораза ұстамау қарастырылған.\n\nСөзімізді аяқтай келе, хадисте ораза ұстаушының екі қуанышы бар делінген: Бірі осы дүниеде ауыз ашар сәттегі қуаныш. Екіншісі о дүниеде Құдайдың алдына барғандағы қуанышы.  Алла Тағала екі дүниеде де жүзімізді жарқын етіп, ұстаған оразаларымызды кем-кетігімен қабыл етсін. Әмин!\n\n[1] Имам Ахмад: Мүснәд – 6589 хадис.[2] Хашр сүресі, 19 аят.[3] Сахих Бұхаридің хадистер жинағынан.[4] Нәсәидің хадистер жинағынан.(Пидия - Ораза ұстауға қауқары жоқ қариялар мен жазылуы неғайбыл науқастар ұстай алмайтын рамазан оразасының әр күнінде бір кедейді (таңертең және кешке) тамақтандырады. Бұны «пидия» дейді).",
      "source": "islam.kz",
      "source_url": "https://islam.kz/kk/questions/qulshylyq/oraza/orazany-ortasynan-tastap-ketse-ne-bolady-850/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_849",
      "question": "Əссəляму əлейкум! Ораза кабыл болсын. Түс көріп, жүніп болған жағдайда (ғұсылы бұзылған жағдайда) ораза бұзыла ма?",
      "answer": "Уағалейкумәссәләм уә рахматуллаһ уә бәракәтуһ!\n\nАлла ұстаған оразамызды қабыл етсін.\n\n1. Аузы берік кезде ұйықтап жатып, ғұсылы бұзылған кісініңоразасы бұзылмайды. Өйткені, бұл - оның ықтиярынсыз, өздігінен туындаған жағдай. Бірақ, ғұсылдануы (шомылуы) шарт. (Шомылу - оразаны бұзбайды).\n\nҰйықтап жатып ғұсылдың бұзылуын «ихтиләм» дейді. Ондай күйге тап болған адамның оразасы бұзылмайтындығы жайында Пайғамбарымыз (с.а.у.) былай деген:\n\n«Үш нәрсе оразаны бұзбайды: Қан алдыру (хижама), (еріксіз) құсу және ихтиләм»[1].\n\n2. Бұнымен қоса мына нәрсені де айта кеткен жөн. Ұлы сөздің ұяттығы жоқ, \"истимна\" оразаны бұзады[2]. Рамазан айынан кейін қазасы өтелуі керек. Кәффарат оразасын өтеуді қажет етпейді[3]. Алайда, бұл – ондай әрекетке жеңіл қараса болады деген сөз емес. Оразаны себепсіз әдейі бұзу - харам. Сондықтан да, аузы берік бола тұра әлгіндей әрекетке бару тек қаза ету үкімін тудырғанымен, оразаны әдейі бұзғаны үшін де күнә істеген болады.\n\n[1] Сүнәну Тирмизи: Китабус саум. №719 хадис.[2]Истимна - өз-өзін қанағаттандыру арқылы шәуәт (ұрық) шығару.[3]Ибн Ғабидин: Хашия – 6/290 бет",
      "source": "islam.kz",
      "source_url": "https://islam.kz/kk/questions/qulshylyq/oraza/tus-korip-gusyly-buzylsa-oraza-buzyla-ma-849/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_848",
      "question": "Ораза кезінде ғұсыл аларда ауыз бен мұрынды ораза ұстамаған күндерде сияқты шайқаймыз ба? Қателеспесем, шайқап шаю бұл парыз ғой? Динара",
      "answer": "Құрметті Динара, аузы берік адам дәретте болсын, ғұсылда болсын ауызды шайқайтын кезде тамақты шаймайды. Сондай-ақ, мұрынға су алғанда да оны шамадан тыс қатты тартпағаны дұрыс[1]. Өйткені, ішке су кетіп қалу қауіпі басым.\n\nБұл жайында Пайғамбарымыз (с.а.у.) былай деген:\n\n«Дәретте мұрынға суды қаттырақ тартыңдар. Бірақ оразада олай істемеңдер (қатты тартпаңдар)»[2].\n\n[1] Әл-Кәсәни: Бадаиъу – 1/210 бет.[2] Имам Ахмад: Мүснәд - №16035 хадис.; Әбу Дәуід; Тирмизи т.б.",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-kezinde-auyz-ben-muryndy-qalai-shayu-kerek-848/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_846",
      "question": "Әссәләмуғалейкум уә рахматуллаһи уә бәракәтуһ! Тарауих намазы қалай оқылады толық айтып берсеңіз. Жиырма рәкәғатты төрт рәкәғаттан оқимыз ба, әлде екі рәкәғаттан оқыла ма? Әйел кісі өзі үйінде оқи бере ме? Алла разы болсын!  Гүлназ",
      "answer": "Уағалейкумәссәләм уә рахматуллаһи уә бәракәтуһ!\n\nТарауих намазын оқудың сауабы жайында Алланың елшісі (с.а.у.) былай деген:\n\n«Кімде кім, Рамазанда сауабын үміт ете отырып, Алла разылығы үшін Тарауих намазын оқыса, оның өткен күнәлары кешіріледі»[1].\n\nМейлі әйел болсын, мейлі ер кісі болсын тарауих намазын оқыса сауапқа кенеледі. Бірақ әйел кісінің өз үйінде оқыған намазы, мешітте оқыған намазынан қайырлы екендігін ескерген жөн. Сондықтан да, әйел кісі тарауих намазын мешітте емес, үйінде оқығаны абзалырақ. Дегенмен, мешітке келіп оқуының да күнәсі жоқ.\n\n«Тарауих» сөзі араб тіліндегі«тәруиха –ترويحة»сөзінің көпше түрі(التراويح).Оның қазақ тіліндегі мағынасы: «демалу», «тынығу»деген ұғымдарға саяды. Әр төрт рәкәғатынан кейін жамағат бір сәт аяқ жазып, тәспих айтылып тынығатын болғандықтан«тарауих»,яғни,тынығу намазыделінген. Қазақстанда аталмыш намаз«тәребінамазы»деген атаумен де белгілі. Бұл да сол арабшадағы нұсқасының өзгертілген түрі.\n\nТарауих намазының үкімі\n\nТарауих намазын оқу әрбір мұсылманға«мү'әккәт сүннет»болып есептеледі (яғни, бекітілген сүннет). Мұхаммед пайғамбар (с.а.у.) былай деген:\n\n«Алла Тағала сендерге Рамазанда (күндіз) ораза ұстауды парыз етсе, Мен (түнінде) құлшылық етуді сүннет еттім»[2].\n\nАл, оны жамағатпен оқудың үкімі Ханафи фиқһ кітаптарында«сүннет кифая»делінген. Бұл дегеніміз, қаланың бір аймағында тұратын тұрғындардың біршамасы тарауих намазын мешітте оқып, біршамасы үйінде жалғыз оқып жатса, үйінде оқығандар«жамағат сауабынан»құр қалғаны болмаса, сүннетті тәрк еткен боп саналмайды. Деректерде, Абдулла ибн Омар т.б. біршама сахабалардың тарауихты үйінде оқығандықтары айтылған[3].\n\nТарауих намазы қай уақытта оқылады?\n\nТарауих намазы құптан намазының парызынан кейін (екі рәкәғат сүннеттен соң) оқылады. Парыздан бұрын оқылған жағдайда, онысы тарауих намазы болып саналмайды. Үтір намазын тарауихтан кейін оқу - мұстахаб.\n\nТарауихтың әр бөлімі өз алдына бөлек намаз болып есептелгендіктен, сәлем бергеннен кейін келесісін ниет етіп бастаған абзал[4].\n\nТарауих намазының оқылуы\n\nТарауих намазы жиырма рәкәғаттан тұрады. Оны екі рәкәғаттан немесе төрт рәкәғаттан бөліп оқыса болады. Әр төрт рәкәғаттан кейін бір сәт отырып тынығу – мұстахаб. Осы арада белгілі тәспих түрін айту дәстүрге айналған. Біздің елде мына төмендегі тәспих айтылады:\n\n«Сүбхәнә зил мүлки уәл мәләкут. Субхәна зил иззәти уәл-азамати уәл-қудрати уәл кибрия-и уәл жәбаруут. Субханаль мәлики хайил ләзи лә ямут. Суббухун Құддусун Раббуна уә Раббул мәләикәти уәр рух. Лә иләһә иллаллаһу настағфирулла. Нәс-әлукәл жәннәтә уә нәғузу бикә минәннәр».\n\nТарауих намазы келесі рет бойынша оқылады:\n\nАлла тағала жасаған құлшылықтарымызды қабыл етсін!\n\n[1] Имам Мүслім: «Сахих Мүслім» – 759 хадис.[2] Ибн Мәжә: «Сүнән» – №1328 хадис.[3] Имам Шүрунбүләли: Имдәд – 428 бет.[4] Ибн Ғабидин - Раддул Мухтар: Салату әт-Тәрәуих. (тәтиммә): Ханафи ғалымдарының бір тобы: \"Тарауихтың әр бөлімі өз алдына бөлек намаз боп есептелгендіктен, әрқайсысына ниетті жаңартып отыру шарт\" - десе, екінші топ ғалымдар: \"Тарауихтың бәрі бір намазға есеп, сондықтан бір тарауих намазына бір ниет жеткілікті\", - деген. Осы екі тұжырымды зерделей келе, соңғы буын Ханафи ғалымдарының бірі Ибн Ғабидин (1828-1888 ж.) былайша қорытындылайды: \"Менің ойымша әуелгі пікір дұрыс. Өйткені, сәлем беру арқылы кісі ниет еткен намазынан шығып отыр, ал келесісін бастауы үшін ниеттенуі керек. Сондықтан, пікірталастан шығу мақсатында айтарымыз: (Негізі екеуі де қате емес. Бірақ), бірінші тұжырымды қабыл ету сақтық жағынан қарағанда абзал саналады\".",
      "source": "islam.kz",
      "source_url": "https://islam.kz/kk/questions/qulshylyq/oraza/tarauih-namazy-qalai-oqylady-846/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_840",
      "question": "Алланың елшісі Мұхаммед Саллалаһу əлейһи уа сəллəм айтыпты:-\" Егер де кімде кім Оразаның уақытын хабарласа тозақ отынан сақтанғаны, оған тозақ оты харам етілді \". Аталған хабарды бөлісіңіз! Осы Хадис каншалыкты рас?Жандос.",
      "answer": "Бисмиллаһир рахманир рахим.\n\nДін мамандарының айтуынша«Оразаның келуімен хабарлаған адам тозақтан аман қалады»немесе«тозақ оты оған харам болады»деген хадис жоқ.\n\nЖәне әлгіндей болмашы іс үшін көп дүниені уәде ететін хадистер көбіне ойдан шығарылған «жалған хадистер» болып келеді[1].\n\nХадис – діннің Құраннан кейінгі негізгі қайнар бұлағы. Жалған хадистер көбейсе діннің ақиқаттығына көлеңке түсіп, сафтығы кірбің шалады. Сондықтан да, хадис ретінде тарататын дүниелердің дұрыс-бұрыстығына аса мән берілген жақсы.\n\nПайғамбарымыз (с.а.у.) сахих бір хадисінде:\"Кім менің атымнан әдейі жалған сөйлетін болса, тозақтағы орнына дайындала берсін\", - деп қатаң ескерткен[2].\n\nБасқа бір «сахих» хадисте:\"Кімде-кім өтірік екендігі білініп тұрса да хадис риуаят етер болса (жалған екендігін біле тұра өзгеге айтса \"хадис\" деп), ол да өтірікшілердің бірі\", - делінеді[3].Әйтсе де, бұл \"Рамазан айының уақытын жария ету немесе Рамазан айымен құттықтау харам\" деген сөз емес. Пайғамбарымыз да Рамазан айының келуімен құттықтап, сүйіншілейтін (Имам Ахмад: Мүснәд - №6972 хадис). Жақсылықтың жаршысы ретінде сауап та болады, Алла қаласа. Алайда, жоғарыдағы жалған мәліметті арқау етіп: \"Ораза уақытын хабарлау - тозақтан құтылудың бірден-бір жолы\" деп сену әрі ондай мәліметті тарату дұрыс емес.\n\n[1] Имам Сүюти: Әлфия – 41 бет.[2] Бухари - №1291 хадис.[3] Мүслім; Ибн Мәжә - №38 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/orazanyn-uaqytyn-habarlagan-adamga-tozaq-oty-haram-degen-hadis-taralyp-jur-osyndai-hadis-bar-ma-840/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_838",
      "question": "Әссәләмуғалейкум! Нәпіл оразаның қазасы өтелмейді ма? Хайыз келген жағдайда да өтеле ме? Осыған қатысты шағын болса да жазба ретінде жазып шығара аласыз ба, уақытыңыз болып жатса!",
      "answer": "Уәғалейкумәссәләм уә рахматуллаһи уә бәракәтуһ!\n\nҰстап бастаған нәпіл оразасын бір жағдайлармен (мысалы, хайыз келіп) бұзған кісі, сол күннің қазасын өтейді. Нәпіл оразаның қазасын өтеу, Ханафи мәзхабында – уәжіп[1]. Алла Тағала Құран Кәрімде:«Істеріңді зая кетірмеңдер»деген[2].\n\nОның үстіне хадисте де нәпіл оразаның қазасы өтелетіндігі айтылған. Бұл жайында Айша айнамыз (р.а.) былай дейді:\n\n«Маған және Хафсаға (р.анһума) ас сыйға тартылды. Біздің аузымыз берік-тұғын. (Шыдай алмай) аузымызды ашып жібердік. Одан соң, Алла елшісі (с.а.у.) кірді.  Біз Оған: «Уә Расулаллаһ, бізге сыйлық берілген еді. Тәбетіміз тартып, аузымызды ашып жібердік», - дедік. Сонда Пайғамбар (с.а.у.): «Оқасы жоқ. Оның орнына басқа бір күн ұстайсыңдар», - деп айтты»[3].\n\n[1] Шүрунбуләли:  Имдәд – 619 бет.[2] Мұхаммед сүресі, 33 аят.[3] Әбу Дәуід - №2457; Тирмизи - №735.",
      "source": "islam.kz",
      "source_url": "https://islam.kz/kk/questions/qulshylyq/oraza/napil-orazanyn-qazasy-otele-me-838/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_833",
      "question": "Әссәләмуғалейкум уә рахматуллаһи уә бәракәтуһ! Менің сұрайын дегенім, ораза кәффаратын (яғни, 60 күн ораза) ұстап жүрген адам ауырған жағдайдағы үкімін айтсаңыз.",
      "answer": "Уағалейкумәссәләм уә рахматуллаһи уә бәракәтуһ!\n\nБұл мәселеде Ислам ғұламалары арасында екі ұдай пәтуа бар деуге болады. Ханафи мәзхабы бойынша, Рамазанда тұтқан оразасын себепсіз әдейі бұзғаны үшін 60 күн кәфарат оразасын ұстап жатқан кісі сырқаттық себепті аузын ашып жіберсе, онысын қайта басынан бастап ұстайды. Өйткені кәфарат оразасында үзбей ұстау шарт. Бұл – өзге мәзхаб ғұламаларының да басым көпшілігіңін пікірі.\n\nБірақ, Ханбали мәзхабында сырқаттық немесе жолаушылық сияқты шариғи үзірлер себепті кәффарат оразасын ашып жіберсе, онысын қайта бастамайды, тоқтаған жерден жалғастырып кете береді[1].\n\n[1] Абдуррахман әл-Жузайри: әл-Фиқһ ъяляль Мәзәһибиль арбаъа.",
      "source": "islam.kz",
      "source_url": "https://islam.kz/kk/questions/qulshylyq/oraza/kaffarat-orazasyn-otep-jatqan-kisi-syrqattanyp-auzyn-ashyp-jiberse-qaita-basynan-bastai-ma-833/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_741",
      "question": "Сұрақ №1: \"Қайтыс болған адамның атынан ораза ұстауға болады\" дегенді естіген едім. Бола ма негізі? ЖұлдызСұрақ №2: Қайтыс болған кісінің орнына ораза ұстауға бола ма? Асылбек.",
      "answer": "Құрметті сауал жолдаушы, қайтыс болған кісінің орнына ораза ұстауға болмайды. Ұстаған оразаңыз мархұмның тірі кезінде ұстамай кеткен оразасының орнын толтырмайды. Алайда, әр бір күні үшін пидия беріп тұруыңызға еріктісіз(егер, өлер алдында олай істеуді өсиет етіп кетпеген болса)[1]. Пидияның мөлшері - пітір садақаның мөлшеріне саяды[2]. Осыған сай тірі кезінде себепсіз ұстамаған күндеріне орай есептеп, шыққан соманы мархұмның атынан қаза оразаларының пидиясы ретінде бір мұқтаж адамға берсеңіз болады.\n\nБұл жайында ардақты Пайғамбарымыз (с.а.у.) былай деген:\n\n«Ешкім ешкімнің орнына намаз оқымайды. Ешкім ешкімнің орнына ораза ұстамайды. Алайда, әр күні үшін оның атынан бір мүдд(шамамен 1 кг)бидай жегізсін».Нәсәи: Сүнәнуль Кубра.\n\nБасқа бір хадисінде былай делінген:\n\n«Әлдекім қайтыс болып, (мойнында ұстамаған) бір айлық оразасы қалса, әр күннің орнына оның атынан (жақындары) бір міскінді тамақтандырсын»Тирмизи: Сүнән - №718 хадис.\n\nБұған шамаңыз жетпесе,«мархумға да тие берсін»деген ниетпен ұстаған оразаңыздың сауабын бағыштап отыруға да болады. Бұныңыз қаза оразасының орнын баспағанымен сауабы барады. Ханафи мәзхабында бұған рұқсат.  Алла қабыл етсін!\n\n[1] Әл-Кәсәни: Бәдәиъу – 2/628 бет; Имам Сәрәхси: әл-Мәбсут.[2] Әл-Кәсәни: Бәдәиъу – 2/616 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/olgen-tuysymnyn-ornyna-oraza-ustasam-bola-ma-741/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_660",
      "question": "Әссәләму алейкум!!!Менде сұрақ бар еді. Менің бір танысым Рамазан айы бітуне 2 күн қалганда Исламды қабылдап, мұсылман болды. Енді, ол осы жылғы Рамазан оразасының барлық кундерін ұстау керек пе? Мариям Ильясина",
      "answer": "Уағалейкум әссәләм уә рахматуллаһи уә бәракәтуһ!\n\n«Рамазан айының жарымында кәпір мұсылман болса, айдың қалған күндерін оразамен өткізеді. Ал, өткен күндердің қазасын өтемейді. Сондай-ақ, Ислам дінін қабыл еткен күндегі оразаның да қазасын өтемейді»[1] - дейді Ханафи ғалымы Имам Сәрәхси.  Өйткені, Құран Кәрімнің «Әнфәл» сүресінің 38-аятында былай делінген:\n\n«Кәпірлерге айт: егер, олар жамандықтан тыйылса (кәпірліктен қайтса), өткен нәрселері кешіріледі...»[2].\n\nЕндеше, танысыңыз биылғы оразаның соңғы екі күннің ғана (ұстамаған болса) қазасын өтейді. Одан бөлек, жіберіп алған күндердің қазасын өтемейді.\n\n[Әбу Бәкір Мұхаммад ибн Әбу Сәһл Ахмад әс-Сәрәхси.Ханафи құқық мектебінің  жарық жұлдызы.Ислам тарихында көбіне «Имам әс-Сәрахси» атауымен танымал бұл ғұлама Миләди жыл санауы бойынша 1009 жылы (хижри 400 ж), қазіргі Түрікмен еліндегі Ахал өлкесінің (Ahal welaýaty),Иранмен шекаралас Серахс қалашығынан он бес шақырым қашықтықта орналасқан, бұрын өркениет орталықтарының бірі саналатын, ал бүгінде тек үйіндісі қалған сол кезеңдегі Серахс кентінде дүниеге келген.  Оның ақылдылығы мен білімінің тереңдігіне әрі зеректігіне сай  ұстазы әйгілі Ханафи ғалымы Абдуль Азиз ибн әл-Халуәни оған«Шәмсүль ә’иммә», яғни, «ғұламалардың күн шуағы» деген лақап ат қояды.]\n\n[1] Имам Сәрахси: Мәбсут – 3/80 бет.[2]Әнфәл сүресі,, 38 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/tanysym-ramazannyn-songy-kuninde-islamdy-qabyldady-orazanyn-qazasyn-oteidi-me-660/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_653",
      "question": "Сәлеметсіз бе! Ораза ұстаған адамға тамырдан қан алдыруға (анализ тапсыру үшін) және гинекологқа қаралуға (УЗИ органов малого таза) бола ма?",
      "answer": "Сәлеметсіз бе! Ораза ұстаған адамға қан алдыруға болады, оразаны бұзбайды. Өйткені, Пайғамбарымыз (с.а.у.) ораза кезінде хижама жасатқандығы риуаяттарда келтірілген[1].(Хижама - емдік мақсатта қан алдыру).\n\nКіші жамбас қуысы ағзаларына УДЗ жүргізу мәселесіне келер болсақ(УДЗ – ультра дыбыстық зерттеу), УДЗ үш түрлі болып келеді екен:\n\nСоңғыекі жолдааппаратқа резеңкеден жасалған қаптауыш кигізіліп, оған гель жағылады. Сосын аталмыш аппаратты енгізеді[2]. Шариғи ереже бойынша, қандай да бір зат адамның ішкі организіміне енгізілген уақытта түбегейлі ішке көмілмей, бір ұшы сыртта тұрса, ол оразаны бұзбайды. Бірақ, ондай затқа іште қалып кететіндей бөлек бір нәрсе жағылған болса, ол басқа[3].\n\nОсыған орай айтарымыз, аталмыш екі жолдың бірімен кіші жамбас қуысы ағзаларына УДЗ жүргізген кезде, енгізілетін аппаратқа жағылған гельдің іште қалып қою ықтималдығы басым. Сондықтан да, оразаны бұзады деуге негіз бар. Хадисте де айтылғандай:«Оразаны ішке түскен нәрселер бұзады, сыртқа шыққан нәрселер емес»[4]. Ондай жағдайда, ораза ұстаушы сол күнгі оразасын соңына дейін тәмәмдап (егер, бөлек ем үшін дәрі-дәрмек қабылдау қажет болмаса), Рамазан айы аяқталғаннан кейін (айттан соң) аталмыш бір күннің қазасын өтейді, кәффәрат керек емес.\n\nОсы тұрғыда, гинекологиялық аспап еш нәрсе жағылмай құр өзі енгізілген жағдайда, іште бір нәрсе қалып кету қауіпі болмағандықтан, оразаны бұзбайды.\n\nЕң дұрысы - Аллаға мәлім!\n\n[1] Бухари, Саум, 1837-хадис.[2] http://www.rusmedserv.com/[3] Ибн Ғабидин: Раддуль Мухтар, 6/267 бет.[4] Имам Зайлағи: Насбур риуая, Китабус сиям. 15-хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-ginekologqa-qaralsa-orazasy-buzyla-ma-653/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_652",
      "question": "Сәлеметсіздер ме! Ораза ұстап жүргенде моншаға түсуге болады ма? Айдана",
      "answer": "Сәлеметсіз бе!\n\nМонша буға шабыну арқылы  жуынып-шайынатын жер болғандықтан, моншаға түсуді ауыз ашар уақытына қалдырған дұрыс. Неге десеңіз, моншадағы бу – су молекулаларынан құралады. Яғни, буда судың белгілі бір бөлшектері орын алған. Көп мөлшердегі буды жұту арқылы ішке белгілі дозада су бөлшектері енеді. Сол себепті, оразаңыз бұзылады деуге негіз бар.\n\nОдан бөлек, душқа шомылуға немесе ванна қабылдауға болады. Тек, ауыздан не мұрыннан ішке су кетіп қалмау жағын ескеру керек. Ең дұрысы - Аллаға мәлім!",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-berik-kezde-monshaga-tusuge-bola-ma-652/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_651",
      "question": "Әссәләмуғалейкум! Менің аяғыма операция жасайтын еді. Соған наркоз салады. Сол оразамды бұза ма? Нұржан.",
      "answer": "Уағалейкум әссәләм уә рахматуллаһи уә бәракәтуһ!\n\nНаркоз жіберудің ингаляциялық және ингаляциялық емес тәсілі бар (және күрделі-аралас).\n\n1. Ингаляциялық тәсілі – арнайы препаратты тыныс жолдары арқылы жіберу. Ингаляциялық наркозда бу тәрізді күйге жылдам айналатын ұшкыш сұйықтарды(фторотан, наркозға арналган эфир), сондай-ақ газ тәрізді заттар(азоттың шала тотыгы, циклопропан)қолданылады. Ингаляциялық наркозға арналған заттармен тыныс алганда олар диффузия жолымен өкпеден қанга түседі[1].\n\n2. Ингаляциялық емес тәсілі -дәріні қан тамырына, бұлшық етке, тері астына егу арқылы жүзеге асады..\n\nБіріншісінде, табиғи жолдардың бірі саналатын ауыз-мұрын арқылы ішкі организмге белгілі наркоз түрі енетіндіктен оразаны бұзу қауіпі басым. Бір күн қазасын өтейсіз.\n\nАл, екіншісінде (ине егу арқылы жасалатын наркоз),табиғи емесжолдармен организмге енетіндіктен ішке түсуі екі талай. Сондықтан да, наркоздың бұл түрінен ораза бұзылмайды. Ендеше, сіздің жағдайданиет етіп бастаған сол күнгіоразаңыз есептеледі. Ең дұрысы - Аллаға мәлім! (Табиғи жолдар: ауыз, мұрын, құлақ, тік ішек, қынап).\n\nАбдусамат Қасым\n\n[1] http://kazmedic.kz/",
      "source": "islam.kz",
      "source_url": "https://islam.kz/kk/questions/qulshylyq/oraza/narkoz-salynatyn-edi-orazamdy-buza-ma-651/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_650",
      "question": "Сәлеметсіздер ме? Тістің өзінен өзі қанауы оразаны бұзады ма? Алдын ала рахмет",
      "answer": "Сәлеметсіз бе! Тістің қанауы - оразаны бұзбайды.Бірақ, көп мөлшерде аққан қанды жұтпай, сыртқа шығарып тастап отыру керек. Көп мөлшердегі қанды жұтса, ораза бұзылады. Айттан соң қазасын өтейсіз.Аз, мөлшердегі қанның зияны жоқ. Қанның аз не көп екендігін түкірікпен салыстыра анықтауға болады. Егер, түкіріктің көп бөлігі қан боп тұрса, көп қан үкімінде. Жарымынан азы «аз қан» үкімінде.\n\nДегенмен,негізгі бөлімін сыртқа шығарып отырғаннан кейін де, анша-мұнша бөлігі ішке өздігінен кетіп қалып жатқандай болса, оған кешірім бар. «Бұл жағдай – өздігінен кейін қайтқан құсық тәрізді, оразаны бұзбайды» делінген кітаптарда. (Ибн Ғабидин: \"Раддуль Мұхтар\". 3 /368 бет).",
      "source": "islam.kz",
      "source_url": "https://islam.kz/kk/questions/qulshylyq/oraza/tis-qanasa-oraza-buzyla-ma-650/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_649",
      "question": "Сәлеметсіз бе! Сұрайын дегенім: 2 сағат қалғанда етеккір келді, оразам бұзылды ма? Б.",
      "answer": "Сәлеметсіз бе!\n\nАлдымен мынаны білгеніміз жөн: келген қанды хайыз қаны ретінде есептеуіміз үшін алдынғы айдағы келген хайыз тоқтаған уақыттан бастап есептегенде, арадан ең кемі 15 күн (тазалық күндері) өткен болуы шарт (яғни, екі хайыз арасы он бес күн болуы керек).\n\nОсыған орай, сіздегі жағдайды хайыз деп есептейтін болсақ, ауыз ашар уақыты болмай тұрып келгендіктен сол күнгі оразаңыз жоққа есептеледі. Рамазан айы бітісімен, айттан кейін аталмыш күнді осы аралықта жіберіп алған өзге күндермен қосып қазасын өтейсіз. Алла оразаңызды қабыл етсін!",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-asharga-2-eki-sagat-qalganda-haiyz-keldi-oraza-buzyldy-ma-649/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_648",
      "question": "Сұрақ:Әссәләмуғалейкум! Ораза қабыл болсын! Сіздерге осындай бір мәселемен жазып отырмын: Ауылымыздағы имам аллергия болып, көзінен жас аққаны үшін тәтеме ауыз бекітуге болмайды деп айтыпты. Ол кісінің көзінен жас ағып, мұрыны бітеліп қазіргі сезонға аллергиясы басталды. Осы қаншалықты рас? Содан кейін мұрын мен көзге тамшы тамызып, спрей шашса бола ма? Алла разы болсын! Мадина КашкеноваСұрақ:Əссəлəму ғалайкум уа рахматулла! Бұл мәселеде (мұрынға себу мәселесінде) ешқандай ихтилаф (әртүрлі пікір) жоқ па? Аллергияны басатын дəрі көзге тамызатын дəрі секілді, яғни одан ағза қуат алмайды ғой. Асқазанға да түспейді. Мөлшері бірер тапшы. Ол кеңістікте, ары кетсе жұтқыншаққа жетпей жарты жолда қалып қояды. Бұл - ғасырдың дерті. Уақыт, заман ағымына қарай кей үкімдер өзгермей ме екен? Айтпағым, аллергияны сылтаурату дейміз бе, желеу ету дейміз бе, қысқасы осының себебімен ораза ұстаудан бас тартып жатқандар баршылық. Бұл сұрақ бір кісідей мені де қатты мазалайды. Бәлкім, ораза ұстау арқылы Алла Тағала ол бауырларымызға шипасын берер. Аллергия белгілі бір тағам түрлерін қолдану арқылы да күшейетіндіктен, керісінше аузы ораза адамда ол əлсірейді деймін да. Қателесем бе?  Жазира Кеншібайқызы",
      "answer": "Уағалейкум ассәләм уа рахматуллаһи уә бәракәтуһ!\n\nКөзге тамызған дәрі ішке түспейтіндіктен оразаны бұзбайды. Ал, мұрынға тамызу мәселесі басқа. Алдын да айтып өткеніміздей*, мұрынныңішкі құрылысы ас өтетін өңешпен байланысы болғандықтан, оған тамызылған дәрінің ішке кетіп қалу қауіпі басым. Сондықтан да, ауыз берік кезде ішке кетіп қалуы мүмкін қандай да бір сұйық дәріні мұрынға тамызбаған дұрыс.\n\nӘйтсе де, «спрей» сияқты препараттарды шашқанда дәрі кеңсірікте тұрақтап әрі қарай ішке кетпесе, оразаны бұзбайды. Өйткені, хадисте:«Оразаны ішке түскен нәрселер бұзады, сыртқа шыққан нәрселер емес», - делінген[1]. Оның үстіне Ханафи фиқһ кітаптарында да:«тамызылған дәрі ішке кетпей, мұрында тұрақтайтындай болса, оразаны бұзбайды»,- делінеді[2].\n\nЕндігі жерде«заман ағымына қарай кей үкімдер өзгермей ме екен?»деген сауалға да қысқаша жауап берер болсақ: Иә, заманға қарай кейбір үкімдер өзгеріске ұшырап, кейбірі жаңарып отырады. Фиқһта мынадай қағида бар:«Лә юнкәру тәғәйюруль Ахкәми, битәғайюриль Азмәни». Оның мағынасы:«Заманның өзгеруімен үкімдердің де өзгеретіндігі жоққа шығарылмайды».\n\nМұндай үкімдергекөбінесежергіліктіәдет-ғұрыпқанемесе өз заманындағы ғылыми және медициналықтұжырымдамаларға сүйене отырып шығарылған үкімдерді жатқызсақ болады. Ал, нақты аят пен хадистерге сүйенген үкімдер, ғұламалардыңижмасыменқиясқасүйенетін үкімдеркөбінеөзгеріске ұшырамайды. Онда да, қай үкімнің өзгеріп, қайсысының өзгермейтіндігін анықтау - Ислам ғұламаларының үлесіндегі нәрсе. Оны кім көрінген анықтай алмайды. Ең дұрысы – Аллаға мәлім!\n\n[1] Имам Зайлағи: Насбур риуая, Китабус сиям. 15-хадис.[2] Ибн Ғабидин: Раддуль мухтар – 6/285 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/zamanyna-qarai-ukimi-degen-bar-emes-pe-allergiyasy-bar-adam-murnyna-dari-sepse-orazasy-buzylmasa-kerek-648/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_646",
      "question": "Жанган быр заттын түтінін жутып, немесе иіскеп койса, ораза бузыла ма екен? Сапар.",
      "answer": "Түтінді әдейі жұтпай, еріксіз өздігінен ішке кірсе оразаға зияны жоқ. Ал, оны әдейі ішке тартып иіскесеңіз немесе әдейі жұтсаңыз ораза бұзылады. Рамазаннан кейін сол күннің қазасын өтеуіңіз керек.Әйтсе де, бұл жағдайды әтірдің немесе гүлдің т.б. заттың иісін иіскеумен бірдей көрмеу керек. Әтірдің немесе гүлдің иісін иіскеу оразаны бұзбайды[1].\n\nОсы орайда айта кету керек: темекі оразаны бұзатындықтан,ауызыберік бола тұра темекі тартқан кісінің оразасы бұзылады.\n\n[1] Ибн Ғабидин: Раддул Мухтар.",
      "source": "islam.kz",
      "source_url": "https://islam.kz/kk/questions/qulshylyq/oraza/jangan-bir-zattyn-tutinin-jutyp-ony-iiskese-oraza-buzyla-ma-646/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_643",
      "question": "Сұрақ:Сәлеметсіз бе! Кешіріңіз, менің 9 айлық балам бар. Балам әлі омыраудан шыққан жоқ. Маған ораза ұстауға бола ма?Сұрақ:Сәлеметсіз бе! Менің 1 жаста емізулі балам бар. Бала емізе жүріп ораза тұтуға бола ма? Бағилә.Сұрақ:Әссәләмуғалейкум! Бес айлық баласы бар әйел Рамазан оразасын ұстамау үшін үзірлі адам қатарына жата ма? Бала емшек сүтінен басқа тамақ жемейді.   Нұршат",
      "answer": "Уағалейкум әссәләм уа рахматуллаһи уә бәракәтуһ!\n\nЕмізулі баласы бар əйел адамға ораза тұтпауына рұқсат етілген. Бұған қатысты сахаба Әнәс бин Мәликтен риуаят етілген хадисте Пайғамбарымыз (с.а.у): «...Күмәнсіз Алла тағала сапардағы адамның намазын жартыға қысқартты. Және оразаны оған (жолаушыға) және жүкті әйел мен емізулі әйелге міндеттемеді...», - деді.(Ибн Мәжә – 1667.).\n\nДегенмен, бұл – омыраудағы баласына немесе іштегі балаға оразаның залалы тиеді деп қауіптенген жанға қатысты.\n\nАл, ауыз бекітсе де сәбиі тоярлықтай сүті азаймайтын ана ораза ұстауы тиіс. Алда-жалда, сүті тартылып, сәбиге зияны тиіп жатса, немесе өзі сырқаттанып, ауыз бекітуі қиындаса ораза ұстамауына рұқсат. Бірақ, алдағы уақыттарда (Рамазаннан кейінгі уақыттарда) жіберіп алған оразасының қазасын өтейді.(Әл-Кәсәни, Бадаиғ – 2/614 бет.).\n\nОсы орайда айта кетелік: ауызы берік бола тұра баласын емізген ананың оразасы бұзылмайды.",
      "source": "islam.kz",
      "source_url": "https://islam.kz/kk/questions/qulshylyq/oraza/emizuli-balam-bar-oraza-ustasam-bola-ma-643/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_500",
      "question": "Ассаламуғалейкум, Абдусамат аға! Егер де, Ашура күні жұма күніне сәйкес келсе, онда ауыз бекітеміз бе? Осыны тарқатып, айтып берсеңіз!Және де үкімі сүннет пе, әлде мұстахап па?Нұрбол Оспанов",
      "answer": "Уағалейкум әссәләм, Нұрбол! Ардақты Пайғамбарымыз ( ﷺ) былай дейді:\n\nلا تختصوا ليلة الجمعة بقيام من بين الليالي ولا تخصوا يوم الجمعة بصيام من بين الأيام إلا أن يكون في صوم يصومه أحدكم\n\n«Сендер жұманың түнін өзге түндерден ерекше етіп, ғибадатқа арнамаңдар. Және жұманың күндізін өзге күндерден ерекше етіп, оразаға арнамаңдар. Алайда, әлдекімнің ұстап жүрген оразасы болса, ол басқа».[1]\n\nАталмыш хадистен мынаны түсінуге болады: Арнайы жұма күнін ерекше ету үшін емес, тек сол күнге сай келіп қалған айтулы күндердің бірін оразамен өткізу мақсатымен ауыз бекітіп жатса, оған рұқсат. Мысалы, ертең Алла жазса, Ашура күні деп отырмыз. Осыған орай, мұсылман кісі жұма күніне емес, Ашура күніне арнап ораза ұстап жатса, онысы мәкрүһ болмайды.\n\nБірақ, ардақты Пайғамбарымыздың ( ﷺ) Имам Ахметтің «мүснәдінда» (хадис кітабы) риуаят етілген бір хадисінде:«Ашура күнінде ораза ұстаңдар. Яхудилерге ұқсамау үшін, алдында бір күн және кейін тағы бір күн тұтыңдар», – деген кенесін ескерер болсақ, Ашура күнімен қоса еш болмағанда, бір күн алдын не бір күн кейін қосып, ораза ұстаған абзалырақ, дегенмен, ашура күні ғана бір күн ұстаса да бола береді. Алла қабыл етсін!\n\n[1] «Сахих Мүслим»: Китабус сиям, №(1930) 1144 хадис",
      "source": "islam.kz",
      "source_url": "https://islam.kz/kk/questions/qulshylyq/oraza/ashura-kuni-jumaga-sai-kelip-tur-oraza-ustala-ma-500/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_450",
      "question": "Ассаламуғалейкум!  Асқазанды тексеру үшін ФГДC тексеруінен өту (шланг жұту) оразаны бұзады ма? Шынар.",
      "answer": "Уағалейкум әссәләм, Шынар! Жалпы алғанда шланг жұтқаны үшін ораза бұзылмайды. Өйткені, оразаны бұзады деуіміз үшін шланг түбегейлі жұтылған болуы тиіс. Ал, сіздің жағдайда оның бірaз бөлігі жұтылғанымен, қалған бөлігі сыртта қалып қалады. Сондықтан да, оразаны бұзбайды деуге негіз бар.\n\nДегенмен, шланг арқылы асқазанға бір нәрсе түссе, ораза бұзылады[1]. Осыған орай, шланганы жұтқызбастан бұрын тамақты \"жансыздандыру\" мақсатында арнайы дәрі шашса не құйса, онысы ішке түсетіндіктен оразаны бұзады. Рамазан айынан кейін қазасы өтелуі шарт.\n\n[1] Ибн Ғабидин, Раддул Мухтар – 6/267 бет. Дамаск-Сирия. 2000 ж.",
      "source": "islam.kz",
      "source_url": "https://islam.kz/kk/questions/qulshylyq/oraza/shlang-jutu-orazany-buza-ma-450/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_436",
      "question": "Сәлеметсіз бе? Ораза қабыл болсын! Мен 10 шақты жылдан бері ораза ұстаймын. Бұрын оразадағы хайыз кездегі қарыз күндерімді бөлек өтеп жүргенмін. Енді 2-3 жылдан бері шәууәл айында 6 күн ораза ұстап қарыздарым да сол күндердің ішінде деп ниет етіп жүрмін, себебі солай істеуге болады деп оқығанмын бір жерден. Сол дұрыс па? Анығын айтып берсеңіздер. Рахмет.Айгерім",
      "answer": "Уағалейкумуссалам! Айгерім ханым, бұл мәселеде ғалымдарымыз екі пікірге айырылуда. Бірінші пікір бойынша, екеуі екі түрлі ғибадат болғандықтан екеуін екі бөлек ниетпен, екі бөлек уақытта өтеу керек. Өйткені,дініміздеәрқайсысы өз алдына бөлек ғибадат ретінде қарастырылған. Мәселен, бесін намазының сүннетіне бөлек, парызына бөлек ниет етіп, екеуін бөлек өтейтініміз секілді ораза да бөлек өтеледі. Ендеше, оразадан қарызы бар жандар әуелі қарызын өтеп алып, содан кейін шәууәл оразасын ұстасын дейді[1].\n\nАл, екінші пікірдегі ғұламалардың тұжырымы бойынша, Рамазан айынан кейін басталатын Шәууәл айында қаза оразаларын өтеген кісіге сол айдағы алты күн оразаның да сауабы жазылады. Тек ниет еткенде қаза оразаға ниет етуі керек, шәуал оразасына емес.Себебі, ардақты Пайғамбарымыздың (с.а.у):«Кім рамазан айының оразасын ұстап, оған қосымша шәууәл айында алты күн қосар болса, ол бір жыл ораза ұстаған сияқты болады», [2] – деген хадисінде жалпы ораза жайында айтылған. Хадистің астарында: шәууәл айында қандай да бір оразаға ниет еткен кісі бір жылдық оразаның сауабын алады дегендік жатыр[3].\n\nЕкі пікірді түйіндей келе айтарымыз, ораза ұстау арқылы сауабын еселеп алғысы келген кісі екі оразаны екі бөлек өтегені жөн. Себебі, қаншалықты көп ораза ұстаған болсақ, соншалықты сауабы да мол болмақ. Ал, енді, артық ораза ұстауға қиналатын немесе артық ораза ұстауға жағдайы келіңкіремейтін кісілер рамазан айынан кейін тек, қаза оразаларын ұстаса, шәууәл айындағы нәпіл оразаны да қатар өтегенге есептеліп, бір жылдық ораза сауабына кенеледі деген үмітпен оған да рұқсат.Тек ниет еткенде қаза оразаға ниет етуі керек.\n\n[1]http://fatwa.islamweb.net/fatwa[2] Әбу Дәуід; Ибн Мәжә.; Муслим[3] Проф.Доктор Али Жұма, әл-Баян – 290 бет. 2005ж. Каир.; T.D.B. ILMIHAL -  1 c/411 s.",
      "source": "islam.kz",
      "source_url": "https://islam.kz/kk/questions/qulshylyq/oraza/shauual-orazasynyn-ornyna-qazamdy-otesem-bir-jyldyq-sauap-alam-ba-436/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_435",
      "question": "Ассаламуғалейкум! Қадір түні биыл, шілденің 13-14 қараған түні дейді (2015 ж.), яғни, бүгін, рамазан айының жиырма жетісінде. Бұл нақты ма, әлде, тек, болжам ба? Осы жайында хадистен, аяттан айтып кетсеңіз!Батырбек Нұрмағанбетов.",
      "answer": "Уағалейкум әссәләм! Қадір түні қай түні келетіні жайында ғалымдар арасында әртүрлі тұжырым айтылған. Бірақ, көпшілік ғұламалардың тоқтамы бойынша, қадір түні - рамазан айының 27-ші түні. Өйткені, Ахмәд ибн Хәнбәлдің хадистер жинағында келтірілген бір риуаятта Алланың елшісі (с.а.у.) былай деген:«Қадір түнін іздестірген кісі оныжиырма жетісінің түніндеіздестірсін».[1].Хадистің  дәрежесі - «сахих».  Сахаба Абдулла ибн Омардан (р.а.) риуаят етілген.\n\nБұнымен қатар «Сахих Муслимде» келген риуаятта сахаба Үбәй ибн Кәъбтің мынадай бір сөзі бар:\n\n«Аллаға ант етейін, одан басқа құдай жоқ, қадір түні - Рамазан айында. Аллаға ант етейін, оның қай түні болатынын мен білемін. Ол түнді Алла  елшісі құлшылықпен өткізуімізді бұйырған. Ол түн – жиырма жетісіндегі көркем түні болмақ. Оның белгісі: қадір түні болатын күні күн шуақсыз әппақ болып туады»[2].\n\n[1] Ахмәд ибн Ханбәл - №4793.[2]Сахих Муслим, Китабус салатиль Мусафирин. №1278 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/qadir-tuninin-ramazannyn-27-ne-bolatyny-hadisterde-aitylgan-ba-joq-alde-boljam-ba-435/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_391",
      "question": "Әссәләмуалейкум! Ауызды таң намазы уақыты кіргенге дейін бекіту керек пе, әлде, дала жарық болғанға дейін бе? Аятта «ақ жіп пен қара жіптің ажыратылғанына дейін», - делінген. Осының ара жігін ажыратып бере аласыздар ма? Рахмет. Сіздерден Алла разы болсын! Жақсылық.",
      "answer": "Уағалейкум әссәләм, Жақсылық! Оразаға ниет еткен кісі дала жарық болғанға дейін емес, таң намазының уақыты кірісімен ішіп-жеуін тоқтатады.\n\nАл, Құрандағы:«Ақ жіп пен қара жіп ажыратылып, танылғанынша жеңдер, ішіңдер»[1], - деген аяттың мәні – Ораза ұстаймын деп ниет еткен кісіге қараңғылық кетіп, таң қылаң бере бастаған уақытқа шейін ішіп-жеуіне рұқсат, одан кейін ішіп-жеу тоқтатылады деген сөз.\n\nАрабтарда жалпы алғанда «жіп» немесе «арқан» сөздері екі мағынада қолданылады (الخيط والحبل): Біріншісі тура мағынада (мағынасы бәрімізге белгілі), екіншісі ауыспалы мағынада.\n\nАраб тілінде «жіп» сөзінің бірнеше астарлы, ауыспалы мағынасы болуы мүмкін. Соның бірі – нұр, шұғыла, жарық деген мағынаны білдіреді. Пайғамбарымыз (с.а.у.) бір сөзінде :«Құран кітап – Алланың берік жібі»- деген[2]. Осы хадистегі «берік жіптің» мағынасы – тура жолға бастар жарық нұр дегенді білдіреді.\n\nДемек, жоғарыда келтірілген аяттағы «ақ жіп» - жарықты, ал  «қара жіп» - әлі де қараңғылығы басым, енді қылаң бере бастаған таң жарығын білдіреді[3]. Аллаһу аъләм.\n\n[1] Бақара сүресі, 187-аят.[2]Тирмизі - №2906 хадис.[3]Лисанул Ъараб: «әл-Хабл». Кейде жіп сөзі – берік уәде, келісім деген мағынаны да білдіреді.",
      "source": "islam.kz",
      "source_url": "https://islam.kz/kk/questions/qulshylyq/oraza/qurandagy-aq-jip-pen-qara-jip-ajyratylganga-deiin-degen-ayatty-qalai-tusinemiz-391/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_347",
      "question": "Кайырлы кун! Жұма күндері оразаның қазасын өтеуге бола ма? Қазақ қызы.",
      "answer": "Алла күндерімізді қайырлы етсін!  Беделді хадисші Мұхаммед ибн Мәжә (мил. 824-886 ж.) өзінің хадистер жинағында мынадай риуаят келтіреді: Сахаба Абдулла ибн Бүсрден жеткен бір хадисте Пайғамбарымыз (с.а.у.) былай деген:\n\n«Сендер сенбі күні ораза ұстамаңдар, бірақ парыз етілген ораза болса, ол басқа...»[1]\n\nОсы хадиске қарайтын болсақ,жұманемесесенбікүндері Рамазан оразасының қазасы секілді парыз оразаларды тұту немесе белгілі бір күні ораза ұстаймын деп атаған «нәзір» секілді уәжіп оразаларды тұту - мәкрүһ емес.\n\n[1] Ибн Мәжә – Китабус саум - №1726 хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/juma-kuni-qaza-orazany-oteu-de-makruh-pe-347/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_207",
      "question": "Ассаламуғалейкум! Әйел кісілер рамазан айында белгілі бір себептерге байланысты оразасын бұзатын жағдайлар болады. Сол қазаларды өтеу кезінде аузымды ашып қойсам, кәффаратын өтеуі керек пе, яғни екі ай үзбей ораза ұстай ма? Әсем.",
      "answer": "Уағалейкумуссалам! Әсем ханым, Алла Тағала алпыс күн ораза ұстау жазасын  (кәфәрат) рамазан айындағы оразаны еш себепсіз, әдейі бұзған адамға сол айға деген құрметсіздігі үшін бекіткен[1].\n\nАл өзге айда ұсталған қандай да бір оразаны бұзған адамға кәффәрат өтеу қажет емес. Сондықтан, рамазанда ұстай алмаған қаза оразаңызды өтеп жатып бұзсаңыз, бұл жағдайда тек сол күнгі қаза оразаны қайта өтейсіз, оған кәфәрат керек емес.[2]\n\nЕскере кету керек, бастаған қаза оразасын еш себепсіз бұза салу дұрыс емес.\n\n[1] Мәйдани, Любаб – 1/167 бет.[2] Мұхаммәд Ғашиқ, Тәсһилуд Зәрури ли Мәсаилиль Қудури – 1/144 бет. Карачи.",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-orazany-buzyp-qoisam-da-kafarat-kerek-pe-207/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_208",
      "question": "Ассалямуғалейкум! Сұрағым: мен былай естіп едім, қаза болған күндерді келесі жылғы оразаға дейін ұстауға болады деп. Осыған дәлел бар ма екен? АЛЛА разы болсын сіздерге! Жамбыл. Маңғыстау облысы.",
      "answer": "Уағалейкумуссалам, Жамбыл! Алла тағаланың Құрандағы мына аятында:«Егер біреу сырқаттанып немесе сапарда жүріп санаулы күндерін өткізіп, қаза етіп алса, басқа күндерде өтеулеріне болады...»[1], -деген. Осы аятта«басқа күндері»деген сөз жалпылама уақытты білдіреді, яғни белгілі бір уақытпен шектемей «әйтеуір бір күні өтейсіңдер» деп пенделеріне жеңілдік танытуда.\n\nОсыған қарай, Ханафи мәзһабында рамазан оразасының қазасын өтеу уақыты шектелмеген. Яғни, келесі рамазан айына дейін немесе үлгермесеңіз одан кейінгі уақыттарда өтей аласыз. Ал, уақытты созбай тезірек өтеуге тырысу сауапты.\n\nЕндеше, осы рамазаннан қалған қарызы бар жандар мүмкін болса осы айда өтеп тастағандары абзал.  Оған мүмкіндіктері болмаса алдағы күндері бөліп-бөліп өтеулеріне де рұқсат[2].\n\n[1] Бақара – 184-аят.[2] Әл-Хидая – 1/320 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-orazany-qai-uaqytqa-deiin-ustap-bitu-kerek-208/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_171",
      "question": "Ассалямуалейкум! Рамазан айынан кейін келетін Шәууәл айындағы 6 күн нәфіл оразасын ұстаудың сауабы бір жыл ораза ұстағанмен тең деп оқығам бір кітапта. Оны ораза айт мейрамы өткен соң бастап, үзбей қатарынан алты күн ұстау керек пе, әлде сол шәууәл айының басқа күндерінде де арасына күн салып ұстаса бола ма? Джазакаллаху хайран! Жадыра.",
      "answer": "Уағалейкумуссалам уа рахматуллаһи уә бәракәтуһ!\n\nРамазан айынан кейін келетін шәууәл айында алты күн нәпіл ораза ұстаудың сауабы - бір жылдық оразаның сауабына тең. \"Сахих Муслимде\" риуаят етілген хадисте Алланың Елшісі былай деген:«Кім рамазан айының оразасын ұстап, оған қосымша шәууәл айында алты күн ораза ұстайтын болса, ол бір жыл ораза ұстаған сияқты болады»[1].\n\nАталмыш оразаны айттың екінші күні іле-шала және үзбей ұстау – мұстахаб. Дегенмен, бөліп ұстауға да болады[2].\n\nАлла ұстаған оразаларыңызды қабыл етсін!\n\n[1] Сахих Муслим.[2] Даруль Ифта әл-Мысрия, Китабус Сиям – 119 бет. Кайр. 2013 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/shauual-orazasy-qanshalyqty-sauapty-171/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_203",
      "question": "Ассәләмуғалейкум! Шәууәл айының 6 күндік оразасын 3 күн айт біткесін ұстаймыз ба? Әлде айт күндері ұстай бере ме? Жанарбек Мағзамұлы.",
      "answer": "Уағалейкумсалам! Ораза айттың бірінші күні ешқандай ораза ұсталмайды. Айттыңекінші күніненбастап шәууәл айындағы алты күндік нәпіл оразаны немесе қаза оразаларды ұстай беруге болады.\n\nОраза ұстауға тыйым салынатын күндерді атап өтер болсақ, олар төмендегінше:\n\n1. Шәууәл айының бірінші күні, яғни ораза айттың бірінші күні ораза ұстауға тыйым салынады. Ал, айттың екінші күнінен бастап рұқсат.\n\n2. Зүл Хижжә айының 10, 11, 12 және 13 күндері ораза ұстауға болмайды. Дәлірек айтқанда Құрбан айттың бірінші күні және одан кейінгі үш күн, яғни тәшриқ күндері ораза ұстауға болмайды. Әбу Дәуідтің хадистер жинағында келтірілген риуаятта Әзірет Омар (р.а.) айт намазын құтпадан бұрын бастап, одан кейін былай деген екен:\n\n«Шынында Алла елшісі осы екі күні ораза ұстаудан тыйды (құрбан шалатын күн және Ораза айтының бірінші күні). Өйткені Құрбан айт күні құрбанға шалған малдарыңның етін жейсіңдер. Ал, Ораза айт күні (бірінші күні) – ауыз ашасыңдар».\n\nТәшриқ күндері ораза ұстамайды деуімнің себебі, сахаба Ұқбә ибн Ъамирдің айтуынша Пайғамбарымыз (с.а.у.) былай деген:\n\n«Арапа күні, құрбан шалар күні және тәшриқ күндері мұсылман жұртшылығының мейрам күндері боп саналады. Ол күндер – ішіп-жейтін күндер»[1].\n\nОсы жерде мынаны ескерте кетелік,арапа күні ораза ұстауға рұқсат берген өзге хадисті де назарға ала отырып, хадисші ғалымдар: \"аталмыш хадистегі арапа күнгі тыйым ол - қажылық парызын өтеп жатқан кісіге қатысты\" - деген. Өзгелерге арапа күні ораза ұстау - сауапты[2].\n\n[1] Тирмизи сүнәні – Китабус саум - №773 хадис.[2] Тухфәтул Әхуәзи (Тирмизи шархы) – Китабус саум - №773 хадис түсіндірмесі.",
      "source": "islam.kz",
      "source_url": "https://islam.kz/kk/questions/qulshylyq/oraza/shauual-aiyndagy-6-kundik-orazany-3-kun-ait-bitken-son-ustaimyz-ba-qai-kunderi-oraza-ustauga-bolmaidy-203/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_195",
      "question": "Әссәләмуғалейкум уа рахматуллаһи уа баракатуһ! Оразаңыз қабыл болсын! Кәфәрат өтеу жолдарын нақты түсіндіріп беріңізші! 60 күн міскіннің тамағын немесе ақшасын қалай, қайда, қандай сомада беруге болады? Гүлзәт Утебаева",
      "answer": "Уағалейкумсалам уа рахматуллаһи уа бәрәкәтуһ!Әлдекімнің әдейі бұзған оразасы үшін: бір құл азат етуі тиіс, құл азат етуге мүмкіндігі болмаса, 60 күн үзбей ораза ұстайды (кәфәрат қазасы), оған шамасы жетпесе ғана 60 пақырды тойдырады[1]. Бұл кәфәратты шариғатта «ораза кәфәраты» дейді[2].\n\nКәфәрат ретін сақтау шарт па?\n\nХанафи мәзхабы мен Шафиғи мәзхабы ғалымдарының пікірлері бойынша кәфәрат ретін сақтау шарт. Яғни, әуелі құл азат ете алатын болса, соны азат ету арқылы кәфәратын өтейді. Ал азат ететін құлы жоқ кезде ғана екі ай үзбей ораза ұстайды. Екі айға шамасы жетпей жатса, онда 60 пақырды тойдырудың реті келеді.\n\nДегенмен Мәлики мәзхабы ғалымдары «ретті сақтау шарт емес» дейді, кәфәрат өтейтін кісінің өз ықтиярында: қаласа құл азат етеді, қаласа ораза ұстайды, немесе  алпыс пақырды тамақтандырады.\n\nКәфәрат оразасы  қалай ұсталады?\n\nКәфәратты ораза арқылы өтеген кісі үзбей екі ай ұстауы тиіс. Айт күндеріне сәйкес келіп қалмауына мән беру керек. Бұл оразаны қандай да бір жағдаймен арасын үзіп қойған болсаңыз, онда қайтадан басынан бастап ұсталынады. Мысалы, үзбей 45 күн ұстап келе жатып, бір жағдайлармен 45-ші күні күндіз аузын ашып қойған кісі немесе 46-шы күні бір күн ұстамай қалса, онда қайтадан басынан бастап ұстайды. Бұл кәфәрат оразасына қатысты. Ал қаза оразада «үзбей ұстау» талабы қарастырылмайды.\n\nЕСКЕРТУ: Кәфәрат оразасы да әдеттегідей ұсталады. Яғни, күндіз ішіп-жеуден тыйылып, кешке аузын ашады, сәресін ішеді. Үзбей ұстау керек дегендегі мақсат – кешке де нәр татпау керек дегендік емес.\n\nӘйел кісі кәфәрат оразасын ұстау барысында етеккірі келсе, не істейді?\n\nӘйел кісілердің кәфәрат қазасын өтеу барысында етеккірі келген жағдайда оразасын доғарып,  хайызы тоқтағаннан кейін, оразасын сол тоқтаған жерінен ары қарай жалғастырып кетеді. Мысалы, екі ай кәфәрат оразасының оныншы күнін ұстап, он бірінші күніне аяқ басқан шақта әйелдің хайызы келсе, ол аузын ашады.  Хайызы тоқтаған соң кідірген жерінен ары қарай кәфәрат оразасын жалғастыра береді.\n\nОразаға шамасы жетпейтін қария мен жазылуы неғайбыл ауруға шалдыққан кісі кәфәратын қалай өтейді?\n\nОраза ұстай алмайтын қариялар мен науқастардың егер мойнында бұрыннан қалған кәфәраты болса, онда олар: мұсылман, аш, балиғатқа толған немесе ересек алпыс міскінді таңертең және кешке екі мезгіл, бір рет тойдырады. Екі мезгіл бидай ұнынан жасалған нанның құрғақтай құр өзін адам тоятындай мөлшерде жегізсе де болады. Арпа ұнынан жасалған нан берер болса, тек өзін емес, қасына тұздық, дәмдеуіш болар өзге ас түрін  қосқаны дұрыс. Мысалы сүт, айран, түрлі көкөністер т.б.\n\nАлпыс міскіннің әрқайсысына 1,7 килограммға жуық бидай (ұн да болады) немесе 3 килограммға жуық арпа, яки құрма не құрғақ жүзім берсе де болады.\n\nАталмыш дақылдардың құнын әрқайсысына бөлек ақшалай беруге де рұқсат.\n\nБір міскінді 60 күн бойы тамақтандырса бола ма?\n\nАлпыс міскінді бір күнде тамақтандыру шарт емес, бір міскінді 60 күн бойы тамақтандыруға да болады. Бұнымен қатар жоғарыда аталған дақылдарды яки олардың күнделікті құнын әр күні бір ғана міскінге екі ай бойы беріп отырса да жеткілікті.\n\nЕСКЕРТУ: Бір міскінге екі айлық құнын бірден бере салуға болмайды. Күнделікті құны екі ай бойы бөліп беріп отырылуы тиіс. Мысалы, таңертең кешке екі бөлке нан жейтін кісіге әр күні екі бөлке нан беріледі. 120 бөлке нанды бір күнде берсе, ол тек бір күндігіне есептеледі. Сондай-ақ, ақшалай беретін кезде екі айды бірақ берсе, ол да бір күндік болып саналады. Сондықтан оны бірақ бермей, күнделіктісін екі ай бойы беріп отыру керек[3].\n\n[1] Хадис: Бухари – 1936; Муслим – 1111.[2] Ораза кәфәратын қажет еттіретін жағдайларды білгіңіз келсе мына сілтемеге кіріңіз:http://islam.kz/kk/questions/qulshylyq/oraza/qandai-jagdailarda-oraza-kafaraty-qajet-175/[3] Ибн Ғабидин: әл-Һәдияту – 139 бет. (Арап тілінде); О.Н.Білмен – Ғылымхал. (Түрік тілінде)",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-kaffaratyna-qatysty-malimetter-195/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_193",
      "question": "Қарыз болған күнді қай күннің ораза кестесі бойынша өтейміз? Яғни, сәресін қай уақытта ішіп, қай уақытта ауыз бекітеміз? Ауыз ашар уақыты ше? Ақжан Тоқшылықова.",
      "answer": "Рамазан айынан кейін оразаның қазасын өтейтін кісі күнделікті намаз кестесін негізге алады. Дәлірек айтқанда: таң намазы кірген уақыт - ауыз бекіту уақыты болмақ. Сол уақытқа дейін сәреңізді ішсеңіз болады. Ал, ақшам намазының кірген уақыты - ауыз ашар уақытының кіргенін білдіреді.",
      "source": "islam.kz",
      "source_url": "https://islam.kz/kk/questions/qulshylyq/oraza/qaza-orazany-qai-kestege-qarap-oteimiz-193/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_185",
      "question": "Сәлеметсіз бе! Әйелдердің емдік мақсатта қолданатын «свеча» деген (мед.суппозиторий) дәрілік заттар бар . Соны қолданар болсақ Ораза және ғұсыл бұзылады ма? Ж.Ш.",
      "answer": "Ереже бойынша, аузы берік кезде табиғи жолдардың бірінен қандай да бір заттүбегейлі ішке еніп орнықса, ораза бұзылады[1]. Осыған сәйкес аталмыш медициналық препаратты күндіз, ауыз берік сәтте қолданатын болсаңыз, оразаңыз бұзылады деуге негіз бар[2]. Мұндай жағдайда сол күнді Рамазаннан кейін бір күн қаза етіп өтейсіз, кәффәрат қажет емес. Сондықтан да, мүмкін болса, әлгі препаратты қолдануды сәресіге немесе ауыз ашар уақытына қалдырғаныңыз жақсы.\n\n«Медициналық свеча» ғұсылды керек етпейді.\n\nЕң дұрысы - Аллаға мәлім.\n\nАбдусамат Қасым\n\n[1] Табиғи жолдар: ауыз; мұрын; құлақ; тік ішек; қынап.[2] Ибн Ғабидин: Раддул Мухтар – Бәбу мә иуфсидус саумә уә мә лә иуфсидуһу.",
      "source": "islam.kz",
      "source_url": "https://islam.kz/kk/questions/qulshylyq/oraza/aielder-svecha-qoldansa-orazalary-buzyla-ma-185/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_183",
      "question": "Сәлеметсіз бе! Оразаларыңыз қабыл болсын. Ораза ұстап жүр едім. Күн ыстығына шыдай алмай талып қала беретінім бар. Сұрайын дегенім: егер талып қалып жатсам, сол күнімді айттан кейін қазасын өтеймін бе? Жұлдыз Ж.",
      "answer": "Сәлеметсіз бе! Оразаға ниет етіп, ауыз бекіткен кісі талса және есін жию мақсатында еш нәрсе ішпесе оразасы бұзылмайды.  Есін жинау мақсатында су ішкен жағдайда сол күнгі қазасын өтеу керек. Есінен айырылу да науқастың бір түрі болғандықтан, ол әрекеті үшін (су ішу) кәфәрат қажет емес. Ең дұрысы – Аллаға мәлім.",
      "source": "islam.kz",
      "source_url": "https://islam.kz/kk/questions/qulshylyq/oraza/auzy-berik-kisi-talyp-qalsa-orazasy-buzyla-ma-183/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_179",
      "question": "Тарауихтың әр бөліміне ниет қажет пе, әлде 20-сына бір ғана ниет жетеді ме? Ердос Ережеп",
      "answer": "Қадірлі Ердос, аталмыш сұраққа Ханафи ғалымдарының бір тобы: \"Тарауихтың әр бөлімі өз алдына бөлек намаз боп есептелгендіктен, әрқайсысына ниетті жаңартып отыру шарт\" - десе, екінші топ ғалымдар: \"Тарауихтың бәрі бір намазға есеп, сондықтан бір тарауих намазына бір ниет жеткілікті\", - деген. Осы екі тұжырымды зерделей келе Ханафи ғалымдарының бірі Ибн Ғабидин (1828-1888 ж.) былайша қорытындылайды:\"Менің ойымша әуелгі пікір дұрыс. Өйткені, сәлем беру арқылы кісі ниет еткен намазынан шығып отыр, ал келесісін бастауы үшін ниеттенуі керек. Сондықтан, пікірталастан шығу мақсатында айтарымыз: (Негізі екеуі де қате емес. Бірақ), бірінші тұжырымды қабыл ету сақтық жағынан қарағанда абзал саналады\".[1]\n\n[1] Ибн Ғабидин - Раддул Мухтар: Салату әт-Тәрәуих. (тәтиммә).",
      "source": "islam.kz",
      "source_url": "https://islam.kz/kk/questions/qulshylyq/oraza/tarauihtyn-20-rakagatyna-bir-ret-niet-etse-jete-me-179/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_176",
      "question": "Менің аузым берік. Бірақ менің жұмысым өте ауыр. Шоколад фабрикасында істеймін. Жұмыстын іші қатты ыстық. Шамамен 45-55 градус болып тұрады. Шыдай алмай кетемін. Жұмыстан шыққаннан кейін автобуста ыстық пробкада тұрам. Ораза ұстап жүргеніме 9 жылдай болды. Бірақ осы жылы өте қатты қиын болып жүр. Мүмкін жұмысымды ауыстырсам ба екен? Не істесем болады? Сумәйя.",
      "answer": "Қадірменді Сүмәйя, шариғатта мынадай қағида бар: «әл-мәшәққату тәжлибут тәйсир». Оның мағынасы: «қиындық жеңілдікті шақырады» деген. Осыған сәйкес жұмыс барысында оразаңыз тағатыңызды таусытып, аса қиындық туғызып жатса, онда ол жағдайда аузыңызды ашуға рұқсат. Тек әр күні ауыз бекіткеніңіз дұрыс. Әлгіндей қиындыққа тап болғанда, аузыңызды ашасыз. Шыдайтындай болсаңыз, сол күнгі оразаңызды ұстаған боласыз. Алла тағала Құран Кәрімде: «Алла сендерге жеңілдік қалайды, ауырлық қаламайды»[1], - десе, тағы бір аятта: «Сендерге дінде қиындық етпедік», - дейді[2].\n\nБірақ мынаны ескеру керек:Оразаның өзінде нәпсімізге қиын келетін тұсы бар. Ораза мәнінің бір қыры да нәпсімізді басып, ноқталап, құлқынымыздың аш көздігін Алла ризашылығы үшін тәрбилеуде жатыр.«Алла жеңілдік қалайды екен»деп оразаға селқос қараудың жазасы ауыр екендігін ұмытпауымыз қажет. Сондықтан, мұндай жеңілдік тек аса қатты қиналғанда қарастырылатынын түсінгеніміз жөн.\n\n[1] Бақара сүресі – 185 аят.[2] Хаж сүресі – 78 аят.",
      "source": "islam.kz",
      "source_url": "https://islam.kz/kk/questions/qulshylyq/oraza/45-55-ystyqta-jumys-isteimin-orazaga-jenildik-bar-ma-176/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_175",
      "question": "Ассаламуғалейкум!  Себепсіз ауыз ашып қойған жағдайда, 60 күн ораза ұстау керек екен. 60 кунді үзбей ұстау керек пе, әлде бөліп-бөліп өтесе бола ма?  Ж.Х.",
      "answer": "Уағалейкумсалам! Әлдекімнің әдейі бұзған оразасы үшін: бір құл азат етуі тиіс, ол болмаса 60 күн үзбей ораза ұстайды (кәфәрат қазасы), оған шамасы жетпесе 60 пақырды тойдырады[1]. Мұны шариғатта «ораза кәфәраты» дейді.\n\nАлайда кәфәратты қажет еттіреді деуіміз үшін мынадай талаптар табылу керек:\n\n1.Рамазан оразасы.Қаза оразасын немесе нәпіл оразасын әдейі бұзған кісі кәффәрат өтемейді.2.Әдейі еш себепсіз бұзған болуы керек.Бір себептермен бұзса, яки абайсызда бұзып қойса, немесе біреудің мәжбүрлеуімен ауызын ашып жатса, оған кәффәрат керек емес.3.Ауырып қалу немесе жолға шығу сияқты зәру жағдайдың болмауы4.Ораза ұстауға түннен ниет етуі.Әдейі бұзған оразасына түннен ниет етіп ұсталған ораза болуы шарт. Сәресіге дейін ниет етілген ораза болуы керек. Сәресінің уақыты өтіп кеткеннен кейін сол күнгі оразаны ұстауға ниеттенген кісі оразасын әдейі бұзса, оған кәфәрат қажет емес, тек қазасын өтейді. Бірақ әдейі бұзғаны үшін күнәлі болады.5.Ішке түскен заты адамға қорек болар азық немесе дәрі-дәрмек болуы тиіс және бұлар асқазанға ауыз арқылы барған болуы шарт.Ал, тас, құм, топырақ сияқты адамға қорек болмайтын заттарды жұтқан болса немесе сасық су, бұзылып кеткен тамақ, қамыр, ұн сияқты әдетте ас боп есептелмейтін заттарды жеген жағдайда  оған тек қаза керек болады, кәфәрат керек емес.6.Жыныстық қатынас.Әдейі ораза екенін біле тұра қатынасқа түскен болуы керек.\n\nОсындай жағдайларда әдейі ішіп-жеген кісі немесе жыныстық қатынасқа түскен адам кәфәрат өтеу керек болады. Яғни, Рамазаннан кейін үзбей 60 күн ауыз бекіту қажет. Оразаға шамаңыз жетпесе 60 пақырды тамақтандырасыз.\n\nБұл Ханафи мен Мәлики мәзхабтары бойынша. Ал,Шәфиғи мен Хәнбәли мәзхабында: ораза кәфәраты тек әдейі жыныстық қатынасқа түскен адамға ләзім. Ішіп-жегені үшін кәфәрат қажет емес.Ол қазасын ғана өтейді, бірақ әдейі бұзғаны үшін Алланың алдында күнәлі.Өйткені хадисте тек жыныстық қатынасқа түскен адам жайында үкім білдірілген дейді олар[2].\n\n[1] Хадис: Бухари – 1936; Муслим – 1111.[2] Бадаиғ – 2/616 бет; Ибн Ғабидин -6/316 бет; Ибн Рушд: Бидая – 235 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/qandai-jagdailarda-oraza-kaffaraty-qajet-kaffarattyn-sharttary-175/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_168",
      "question": "Ассалаумағалейкум! Сіздерге сұрағым бар еді. Ораза ұстап жүрген кісі аяқастынан жол жүретін болып қалса, аузын ашуына бола ма? Шариғи үкім айтыңыздаршы! Ақжол Мырзабек",
      "answer": "Уағалейкумсалам! Құрметті Ақжол, жолға шыққан кісі оразасын бұзбастан бұрын мына екі шартты қарастырады:\n\nБіріншіден – діттеген жері ең кемі 85-90 шақырым қашықтықта болуы керек.\n\nЕкіншіден - таң намазының уақыты кірмей жатып жолға шыққан болуы қажет.\n\nАл, таң намазы уақыты кіргеннен кейін жолға шыққан адам сол күнгі оразасын бұзбай, соңына дейін ұстауы тиіс. Өйткені,Алла тағала:«Ізгі істеріңді зая кетіріп жүрмеңдер», - деп бұйырған.Бұл Ханафи, Шәфиғи және Мәлики мәзхабы бойынша[1].\n\nЕндеше, ауыз бекіткеннен кейін, таң намазынан соң аяқасты жолға шыққан кісі жолаушы екенмін деп, аузын ашпайды. Күнә. Бұған қарамастан, жолшыбай ауызын ашқан адамға кәффәрат қажет емес, тек қазасын өтейді[2]. Одан кейінгі күндері жолаушы ретінде ұстамаса болады.\n\n[1] Әл-Жәзири: әл-Фиқһ ъалә мәзәхибил әрбаъа – 5/521 бет. Ханбәли мәзхабы бойынша, таң намазынан кейін де жолға шықса аузын ашуына рұқсат.[2] Ибн Ғабидин – Фаслун фил Ъауариз – 6/381 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-kundiz-jolga-shyqsam-orazamdy-buzam-ba-168/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_161",
      "question": "Сәлеметсіздер ме! Мен алғаш рет ауыз бекітуім. Және үйде жалғыз  мен ғана ораза ұстаймын. Кеше ұмытып су ішіп қойыппын. Су ішіп қойғандығымнан: «Бәрібір бұзылды ғой», - деп аузымды ашып жібердім. Кешке сұрастырсам ұмытып ішкен жағдайда, оразаны жалғастыруға болады екен. Аллам өзі кешірсін. Оразаның соңынан қазасын өтеймін бе, әлде оған қосып кәфәрат қазасын да өтеуім керек пе? Ақбота Кенжебекова.",
      "answer": "Уағалейкумсалам!Қадірменді Ақбота, ораза екенін ұмытып ішіп-жеген кісінің оразасы бұзылмайтыны рас. Бірақ ораза екені ойына түскен мезетте, онысынан тыйылып, оразасын ары қарай жалғастыруы тиіс.\n\nОны Пайғамбарымыздың (с.а.у.) тілімен айтар болсақ:«Кімде-кім, ауыз берік екендігін ұмытып жеп-ішкен болса, оразасын жалғастырсын. Шындығында оны Алланың өзі ішкізіп-жегізіп отыр»[1], - делінген хадисте.\n\nАлайда сіздің жағдайда «бәрібір бұзылды ғой» деп бұзған оразаңыздың Рамазан айынан кейін (айттан соң), бір күнгі қазасын ғана өтейсіз. Әлгі қателік білместіктен туындағандықтан,  60 күн үзбей өтелетін кәфәрат қазасы  қажет емес[2].\n\n[1] Бухар мен Муслимнің хадистер жинағында.[2] Бадаиғ – 2/622 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/baribir-buzyldy-goi-dep-auzymdy-ashtym-kafarat-oteimin-be-161/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_160",
      "question": "Сәлеметсіздер ме! Рамазан айы мүбәрак болсын! Ұстаған оразаларыңызды қабыл етсін! Менің сұрайын дегенім: Мен аузымды бір сағат ерте ашып қойыппын. Тек су іштім. Сосын досым: «Ерте ашып жатырсың ғой!» дегенде бір-ақ білдім, уақыт әлі кірмепті. Енді не істеймін? Айару Шыңғысова",
      "answer": "Сәлеметсіз бе! Алла ұстаған оразаңызға сауаптан жазсын!Қадірменді Айару, уақытынан ерте ашып қойғандықтан, сол күнгі оразаңыз бұзылғанға есеп. Ондай жағдайда ары қарай еш нәр татпастан толық \"ауыз ашар уақыты\" кіргенін күтесіз (сіздің жағдайда - бір сағат). Ауыз ашар уақыты кіргеннен кейін, әдеттегідей ауыз ашып, асыңызды ішесіз. Келесі күнгі оразаңызды күндегіше жалғастырып ұстап кете беріңіз.\n\nАл күн батпай тұрып, ерте ашып қойған сол күнгі оразаңызды Рамазан айы біткеннен кейін (айттан соң) бір күндік қазасын ұстайсыз, кәфәрат қазасын өтеу қажет емес. Өйткені бұл - әдейі емес, қателік себепті жіберілген оқылық. Қателікке тек қаза бар[1].\n\n[1] Тухфатул фуқаһа – 1/363 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/orazamdy-bir-sagatqa-erte-ashyp-qoiyppyn-ne-isteimin-160/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_159",
      "question": "Сұрақ 1:Ассаламуғалейкум! Ораза ұстап жүргенде көзге немесе мұрынға дәрі тамызу, оразаны бұза ма? Бибәти БақытқызыСұрақ 2:Сәлеметсіз бе! Мұрынға спрей себуге бола ма? Менің тыныс алу жолдарымда кішкене қиындықтарым бар. Соған үнемі спреймен жүрем. Күніне үш-төрт реттен кем емес. Осы жағдайда не істесем болады? Айнұр",
      "answer": "Уағалейкумсалам!Көзге тамызған дәрі ішке түспейтіндіктен оразаны бұзбайды[1].\n\nАл, мұрынға келер болсақ, мұрынның ішкі құрылысы ас өтетін өңешпен байланысы болғандықтан, оған тамызылған дәрінің ішке кетіп қалу қауіпі басым. Сол себептен мұрынға тамызылған дәрінің оразаны бұзады деуге негіз бар. Сондай-ақ, ертеректе ғалымдарымыз мұрынға тамызған дәрі оразаны бұзады деген[2].\n\nОның үстіне ардақты Пайғамбарымыз (с.а.у.):«Дәретте мұрынға суды қаттырақ тартыңдар. Бірақ оразада олай істемеңдер (қатты тартпаңдар)»[3], - дей келе мұрын арқылы судың ішке кетіп қалуы мүмкін екенін ескерткен.\n\nСондықтан да, мұрынға тамызуды кешке ауызашар уақытқа қалдырған дұрыс. Мұрынға көбіне аллергиямен ауыратын кісілер тамызып жататындықтан, оның укол арқылы жасалатын емі болса, соны қарастырған жөн.\n\nӘйтсе де, «спрей» сияқты препараттарды шашқанда дәрі кеңсірікте тұрақтап әрі қарай ішке кетпесе, оразаны бұзбайды. Өйткені, хадисте:«Оразаны ішке түскен нәрселер бұзады, сыртқа шыққан нәрселер емес», - делінген[4]. Оның үстіне Ханафи фиқһ кітаптарында да:«тамызылған дәрі ішке кетпей, мұрында тұрақтайтындай болса, оразаны бұзбайды»,- делінеді[5].\n\n[1] Фатауаль Хиндия – 1/224 бет.[2] Тухфатул Фуқаһа – 1/355 бет.[3] Муснәд Ахмәд ибн Ханбәл - №16035 хадис.[4]Имам Зайлағи: Насбур риуая, Китабус сиям. 15-хадис.[5]Ибн Ғабидин: Раддуль мухтар – 6/285 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/murynga-dari-tamyzsa-ne-sprei-qoldansa-oraza-buzyla-ma-159/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_157",
      "question": "Сұрайын дегенім, бір таныс қыз оразаны бүгін емес, ертеңнен бастағысы келіп жатыр. Енді оған ұстамаған бір күні үшін 60 күн кәфәрәт қазасын өтеу керек бола ма? Марфуға Шәпиян",
      "answer": "Құрметті Марфуға, Кәфәрәт қазасын қажет етуі үшін мынадай талаптар қарастырылады:\n\n1.Ораза ұстауы парыз болу;2.Абайсызда емес, әдейі, ешкімнің мәжбүрлеуінсіз оразасын бұзуы;3.Сырқаттық сияқты зәру жағдайдың болмауы;4.Ораза ұстауға түннен ниет етуі[1].\n\nЕнді сіздің сұрағыңызға келер болсақ, құрбыңыз ұстамаған бір күнін Рамазан айынан кейін тек қаза етіп өтейді, 60 күн кәфәрәт қазасы қажет етілмейді. Өйткені бірінші күні ораза ұстауға ниеті жоқ еді[2].  Алайда оразаны себепсіз уақытында бастамау күнә екендігін білген жөн. Рамазан айы кірісімен ауыз бекіту - әрбір балиғатқа жеткен, ақыл-есі дұрыс, мұсылман, дені-сау кісіге - парыз.\n\n[1] Ибн Ғабидин: әл-Һәдия – 137 бет.; Хашияту ат-Тахтауи – 667 бет.[2] Бадаиғ – 2/624 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/orazamdy-ramazannyn-ekinshi-kuninen-bastasam-kafarat-oteuim-kerek-pe-157/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_155",
      "question": "Ассалаумағалейкум! Білесіздер қазір Әлем Чемпионатынан футбол жарысы өтіп жатыр. Сондағы мұсылман футболистерді көрген сайын «оразаны не істейді екен?» деген ой келеді. Футболистерге арналған пәтуа берілген бе? Нұрқанат",
      "answer": "Уағалейкумсалам, Нұрқанат! Осыдан 6 жыл бұрын Мысыр еліндегі Пәтуа Кеңесі (Дарул Ифта) футбол ойыншысына қатысты мынадай пәтуа жария еткен болатын:«Кәсіби футбол ойыншысы белгілі спорт клубымен келісім шарт бойынша жұмыс істейді. Осы тұрғыдан алып қарағанда оны да жалданған жұмысшыға ұқсатуға болады.  Жалданған жұмысшы өз ісін атқаруы тиіс екені мәлім. Сондықтан келісім жасасқан ісі табыс көзі боп саналатын футболшы, ораза себепті міндетін ойдағыдай атқара алмайтынына сенімді болса және чемпионаттан бас тартуға еш мүмкіндігі болмай жатса, онда оған ауыз бекітпеуіне рұқсат. Өйткені (ертеректегі) ғалымдар жалданып жұмыс істейтін жұмысшының немесе ісі ауыр кәсіп иесінің ауыз бекітуі күнделікті тіршілігін жүргізуге кедергі келтіріп жатса яки дәрмәнсіз етсе онда оған ауыз бекітпеуге рұқсат деген»[1]...\n\nАлайда бұл пәтуаға қарсы шыққандар да аз болмады. Олардың ойынша:«Ойын қай жағдайда болмасын – ойын.  Футбол ойыны - Рамазан айында ауыз бекітпеуге себеп болатындай зәру жағдай қатарына кірмейді».\n\nБұнымен қатар,«рамазанда жаттыққан футболшы тұрғылықты жерінде қиналса да ораза ұстайды. Ал, бөтен қалада жолаушы үкіміне кіретіндіктен, ораза ұстамауларына болады»деген тұжырымды көлденең тартқан ілім иелері де болды.\n\n[1] http://www.dar-alifta.org/viewfatwa.aspx?id=1202&mu&Home=1&LangID=1",
      "source": "islam.kz",
      "source_url": "https://islam.kz/kk/questions/qulshylyq/oraza/futbolshylarga-oraza-ustamauga-ruqsat-bergen-patua-bar-ma-155/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_97",
      "question": "Оразаның алғашқы ауыз бекіту күнінде ұйықтап қалыппын. Бірақ сол күні ауыз ашпастан ұстай беруге бола ма? Нұржан.",
      "answer": "Рамазан айында ұйқыдан тұра алмай сәресі уақытын өткізіп алған адамеш нәр татпастансол күнгі оразасына ниет етіп, оразасын ұстап кете береді. Себебі, Пайғамбарымыз (с.а.у) «ашура күні»[1] жаршыға былай жария етуді бұйырды:«Кім бір нәрсе жеп қойған болса, аузын күннің соңына дейін берік етіп тәмәмдасын. Ал ештеме жемеген адам, сол күйінше жемесін (ораза ұстасын)!»[2].Бұл хадистен түсінетіміз, ораза кезінде сәресіге тұрмай таң атырған кісі де еш нәр татпастан сол күнгі оразасын ұстайды.\n\nОсы орайда, лаж болса, сәресіні жібермеңіз. Пайғамбарымыз (с.а.у.) \"сәресіде береке бар\" деген. Сәресіде тәбетіңіз тартпай тұрса, тым болмағанда су ішкен жақсы. Осылайша, өзіңіздің денеңізді күні бойы керек еттіретін сұйықтықпен қамтамасыз еткен боласыз. Оның үстіне, сәресі - адамға рухани демеу.\n\n[1]Ашура - Мұхаррам айының оныншы күні.[2]Сахих Бухари, Китабус Сиям, 1824-хадис",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-saresine-uiyqtap-qalgan-adam-ne-isteidi-97/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_151",
      "question": "Шілденің аяғында емтиханым бар. Мен үшін ол емтихан өте маңызды. Емтиханға дайындық жасайтындықтан мен ораза ұстай алмаймын деп ойлаймын. Өйткені ораза менің емтиханға шоғырлануыма кедергі болады. Яғни, ойдағыдай дайындық жасай алмаймын. Не істесем болады? Ділшәт А.",
      "answer": "Бисмилләһир рахманир рахим.\n\nҚадірменді Ділшәт! Шариғатымыз кей жағдайларда Ораза ұстамауға рұқсат беретіні рас. Мысалы: Сапардағы адамға; Науқас кісіге; Ауыз бекітуге қауқары жоқ қарттарға[1]; Жүкті әйелдерге; Емізулі әйелдерге[2] т.б.\n\nБірақ емтихан дайындығын аталмыш жағдайларға жатқыза алмаймыз. Ойымды шоғырландыра алмаймын деп ойласаңыз сәресіден кейін салқын кеткенше  немесе ауыз ашып болғаннан соң дайындық жасасаңыз болады.\n\nБас айналып, құлап қалатындай күйге түспесеңіз, аздап қиналатыңыз үшін Алланың бұйрығынан бет бұрғаныңыз жөн болмас. Біраз табандылық танытып, Құдай ризалығы үшін шыдамдылық көрсеткеніңіз дұрыс.\n\n[1] Бақара сүресі – 184 аят.[2] Ибн Мәжә – 1667",
      "source": "islam.kz",
      "source_url": "https://islam.kz/kk/questions/qulshylyq/oraza/emtihanym-bar-oraza-ustamasam-bola-ma-151/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_150",
      "question": "Сәлеметсіздер ме! Биыл алғаш рет ораза ұстауға шешім қабылдадым. Толық ережесін және шарттарын жарияласаңыздар! Құрметпен, Назым.",
      "answer": "Жазбада кездесетін шариғи терминдердің түсіндірмесі:*Мәкруһ - ұнамсыз, құпталмайтын іс (жеңіл мәкруһ және харамға жақын мәкруһ болып бөлінеді).*Мұстахаб (мәндүб) – ұнамды, сауапты іс. (Істеген адамға сауап бар, істемегенге күнә жоқ).*Мубах – рұқсат. (Істесе де, істемесе де күнә жоқ).*Фақиһ - фиқһ маманы.*Хайыз - етеккір.*Нифас - босанғаннан кейін келетін қан.*Ғұсыл - шомылу. (Белгілі жағдайлардан кейін шариғат шомылуды бұйырады, соны ғұсыл құйыну дейді).*Жүніп - ерлі-зайыптылардың қатынасқа түскеннен кейінгі немесе ләззатпен шәуәт бөлінгеннен кейінгі туындаған ғұсылсыздық күй.*Ихтиләм – ұйықтап жатып шәуәттың бөлінуі себепті ғұсылдың бұзылуы.\n\nҚұрметті сауал жолдаушы, Рамазан оразасы – Исламдағы бес парыздың біреуі. Оған Құран мен сүннет дәлел. Құранда Аллаһ Тағала былай дейді:«Ей, иман еткендер! Сендерге бұрынғыларға парыз етілгендей ораза парыз етілді»[1].\n\nПайғамбарымыз (с.а.у.) былай дейді:«Ислам бес нәрседен тұрады: Аллаһтан басқа құдай жоқ екеніне, Мұхаммедтің Аллаһтың құлы және Елшісі екеніне куәлік ету, намаз оқу, зекет беру, Рамазан оразасын ұстау, шамасы келгендерге қажылыққа бару[2].\n\nОразаның уақыты\n\nОраза уақыты – екінші шапақтан басталып (яғни, таң намазының кіруімен басталып), күннің батуына дейінгі уақыт. Кейбір фақиһтер бойынша, сақтық үшін алғашқы шапақта (таң намазы кірмей тұрып) ішіп-жеуді тоқтатқан жақсы. Кімде-кім шапақ жайында күмәнданса (таң намазының кіріп-кірмегені жайында күмәнданса), сәресіні тоқтатқан абзал. Бірақ кімде-кім тоқтатпай ішіп-жеп, кейіннен уақыты шығып кеткенін білсе, сол күнгі оразасының қазасын өтеуі керек. Рамазан айы – ашық аспанда жаңа туған айды көрумен, ал, бұлтты күнде Шағбан айын отыз күнге толтыру арқылы білінеді. Құранда Аллаһ:«Кімде-кім Рамазан айында болса, ораза ұстасын»[3]. Пайғамбарымыз (с.а.у.):«Жаңа туған айды көрген кезде ораза ұстаңдар, екінші жаңа туған айды көрген кезде оразаларыңды тоқтатыңдар. Егер аспан бұлтты болса, Шағбан айын отызға толықтырыңдар», – деген[4]. Басқа бір хадисінде«Ай жиырма тоғыз күн. Жаңа туған айды көрмейінше, ораза ұстамаңдар. Егер аспан бұлтты болса, Шағбан айын отызға толықтырыңдар», –дейді.\n\nАузы берік кісі күннің батып-батпағаны жайлы күмәнданса, аузын ашпағаны дұрыс. Ораза ұстаған адам анық уақытты білмесе, шамалаумен сәреге тұрып, шамалаумен ауыз аша алады. Шапақтың атқанын біле алмаған (таң намазының уақыты кіргенін біле алмаған) адам ерте бастан қам жасап, аузын ертерек бекітіп, ал күннің батқанын біле алмаған кезде, кештеу ашқан абзал. Бұл – сақтық үшін жасалған шара. Бірақ қазіргі таңда арнайы жасалған күнтізбелер бар.\n\nОразаның парыз болу шарттары\n\n1. Мұсылман болу.Ораза мұсылмандарға парыз. Сондықтан жаңа мұсылман болған жандарға өткен жылдардағы ораза т.б. ғибадаттарының қазасы керек емес. Дінге жаңа кіргендердің бейне бір жаңа туған сәбидей барлық күнәсі кешіріледі: Құранда Аллаһ Тағала:(Мұхаммед) «Күпірлік еткендерге егер олар жамандықтан тыйылса, өткен күнәлары кешіріледі. Ал егер олар қайталаса, сонда өткендегілердің де үкімі орындалады» де»[5].\n\n2. Балиғат жасында болуы және ақыл-есі түзу болу.Бала мен ақыл-есі ауысқан, талып қалған адамға ораза ұстау парыз емес. Бұлардың санасы толық болмағандықтан, мұндай әмір оларға жүктелмейді. Пайғамбарымыз (с.а.у.) былай дейді:«Үш адамға қалам жазылмайды: Балиғат жасына жетпейінше балаға, ақыл-есі түзу болғанга дейін ақылы кеміске, оянғанға дейін ұйқыда жатқан адамға[6].Яғни, сана аса маңызды. Аллаһтың әмірі саналы жандарға келген. Жеті жасқа кірген кезден оразаға күші жететін қыз бала мен ер балаға ата-анасы ораза ұстатып үйрету керек. Мақсат – балаларды оразаға баулу. Ақыл-есі кемтар не есінен танып қалған адамдарға уақытша болса да ораза парыз емес. Ақылы орнына келсе, қазасы өтелмейді.\n\n3. Ораза ұстауға күші жету және жолаушы болмау.Науқас немесе жолаушыларға ораза парыз емес. Бірақ ораза ұстаса, оразасы дұрыс. Ал ораза ұстамаса, басқа күндері қазасын өтейді. Құранда былай делінген:«Ораза санаулы күндерде. Кімде-кім науқастанса яки жолаушы болса, басқа күндері өтесін»[7]. Кәрілі...",
      "source": "islam.kz",
      "source_url": "https://islam.kz/kk/questions/qulshylyq/oraza/algash-ret-oraza-ustaityn-kisilerge-qajetti-malimetter-150/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_147",
      "question": "1.Оразада сәресіне ұйықтап қалған адам не істейді?",
      "answer": "Рамазан айында сәресіне тұрмаған кісі сол күнгі оразасына ниет етіп, ештеңе жеместен ауыз бекітеді. Себебі, Пайғамбарымыз (с.а.у) «ашура күні»[1] жаршыға былай жария етуді бұйырды:«Кім бір нәрсе жеп қойған болса, аузын күннің соңына дейін берік етіп тәмәмдасын. Ал ештеме жемеген адам, сол күйінше жемесін (ораза ұстасын)!»[2]. Бұл хадистен түсінетіміз, ораза кезінде сәресіге тұрмай таң атырған кісі де еш нәр татпастан сол күнгі оразасын ұстайды.Лаж болса, сәресіні жібермеңіз. Пайғамбарымыз (с.а.у.) \"сәресіде береке бар\" деген. Сәресіде тәбетіңіз тартпай тұрса, тым болмағанда су ішкен жақсы. Осылайша, өзіңіздің денеңізді күні бойы керек еттіретін сұйықтықпен қамтамасыз еткен боласыз. Оның үстіне, сәресі адамға рухани демеу.\n\nСәресінің аяқталу уақыты күннің шығуымен емес, таң намазының кіруімен есептеледі. Ендеше, аймағыңыздағы кесте бойынша таң намазы кіргенге дейін ауыз бекітіп үлгеруіңіз керек. Яғни, таң намазының уақыты кірісімен ішіп-жеуді тоқтату керек.\n\nҚұран Кәрімде ауыз бекіту уақыты жайында былай делінген:«...Таңға дейін, (яғни) «қара жіп» «ақ жіптен» айрылғанға дейін ішіңдер, жеңдер, содан соң оразаны кешке дейін толық орындаңдар...»[3]. Бұл аяттағы «қара жіп» – түнді, ал «ақ жіп» таңды білдіреді. Яғни, қараңғылық кетіп, таң анықтала бастаған уақытта ішіп-жеуді тоқтату керек деген сөз.\n\nСондай-ақ, Пайғамбарымыздың (с.а.у.) кезінде сәресі уақытында екі азан айтылатын: бірі сахаба Біләлдің азаны, екіншісі сахаба Умму Мәктумның азаны.\n\nХз.Біләлдің азаны таң намазының уақыты кірмей тұрып айтылатын, ал Хз.Умму Мәктүмның азаны таң намазы кірісімен айтылады.  Пайғамбарымыздың (с.а.ғ) осы екі азан арасында сәресі ішкендігі, екінші азанда намазға тұрғандығы сахаба Зәид ибн Сәбиттен риуаят етілді[4]\n\nАлла тағала құлына тек күші жететін нәрсесін ғана міндеттейді[5]. Өйткені Ұлы Жаратушы иеміз бізге ауырлық емес, жеңілдік қалайды. Сондықтан Алла ауырған адамға ораза тұтпауына рұқсат берген.\n\nБұл жайында Құранда  былай делінген:«Рамазан айы туғанын көрсеңдер ауыздарыңды бекітіңдер. Ал кім де кім, сырқаттанса немесе сапарда жүрсе (аузын ашуына рұқсат), басқа күндері қаза етсін. Алла сендерге ауырлық емес, жеңілдіктілейді..!»[6]. Тағы бір аятта:«Өз-өздеріңді қауіп-қатерге итермелемеңдер», - дейді.\n\nОсы және басқа аяттарды негізге ала отырып ғалымдарымыз былайша үкім шығарған:«Науқас кісінің ораза тұтпауы кейде уәжіп, кейде мубах/рұқсат болады. Егер науқас кісінің ораза ұстауы өлімге алып келер болса, бұл адамның оразаұстамауы уәжіп (міндет). Ал егер ауыз бекітуі сырқатын арттырар болса немесе жазылуын баяулатар болса, бұл жағдайда ораза ұстамауына рұқсат»[7]. Ендеше, ораза ұстай алмайтындай сырқат болсаңыз сізге ораза ұстау парыз емес. Бірақ науқасыңыздан айығып, ауыз бекітуге шамаңыз келісімен, келген жерден жалғастырып ұстап кете беру керек. Рамазан айынан кейін тұтпаған күндеріңіздің қазасын өтейсіз. Бұл кәффарат (арасын үзбей 60 күн ұсталатын ораза) өтеміне жатпайтындықтан, бөліп-бөліп тұтсаңыз болады. Ал, бұған да денсаулығыңыз жарамаса, онда оразаның әр күніне пидия[8] төлейсіз. Пидия төлеуге де шамаңыз жетпесе, Алла мейрімді, кешірімді. Пендеге күші жетпейтін нәрсені міндеттемейді.\n\nРамазан айында ауыз берік болған мезгілде ғана төсек қатынасына түсуге рұқсат жоқ. Ал,кешке ауыз ашар уақытынан кейін ерлі-зайыптыларға рұқсат.Бұл жайында Жаратушы Иеміз Алла Тағала былай дейді:«Оразаның түнінде əйелдеріңе жақындасу сендер үшін рұқсат етілді. Олар сендерге, сендер оларға киімсіңдер...»[9].\n\nАуыз берік бола тұра күндіз бұл әрекетке әдейі барған жандар рамазаннан кейін 60 күн үзбей кәфарат қазасын өтеуі тиіс.\n\nАузы берік кісі аузындағы сілекейін не түкірігін жұтса, оразасы бұзылмайды. Адам сіңбірігін ішке тартып, жұтса да, ораза бұзылмайды.\n\nАузы берік кісінің беттен сүюі оразаны бұзбайды. Себебі, Пайғамбарымыздың (с.ғ.а) ауызы берік бола тұра әйелдерін сүйетіндігі Айша анамыздан жеткен[10].\n\nБұл жерде ескере кететін жағдай, егер әйелін сүйгенде шәует бөлініп кетпейтініне және жыныстық қатынасқа түсіп қоймайтынына сенімді болса, онда...",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-jaiynda-jii-qoiylatyn-suraqtar-147/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_137",
      "question": "Ассәләмуғалейкум! Сауалым ораза жайында болмақ. Менің білуімше баласы сауабы тисін деп ата-анасының атынан садақа береді, олардың атынан мешіт салдырады және т.б. Менің сұрайын дегенім: Алла қаласа Рамазан айына аман-есен жетсек, ораза ұстаймыз. Сонда сауабы анама да тие берсін деп, ауыз бекітерде «анам үшін де ауыз бекіттім» деп ниет етсем бола ма? Егер болатын болса сауабы екеуімізге де жазылама? Аллаһ сіздерден разы болсын! Думан Тоқтаров.",
      "answer": "Уағалейкумсалам! Құрметті Думан, Пайғамбарымыз (с.а.у) құрбан шалатын кезде екі қошқар сатып алатын. Оның біреуін өзінің және отбасының атынан шалса, екіншісін үмметінің атынан  шалатын болған[1]. Осы және өзге аяттардың астарына қарай Ханафи мәзхабы ғұламалары,  кісі оқыған намазының, ұстаған оразасының, берген садақасының, жасаған зікірінің т.б. сауабын өзгеге (өліге де, тіріге де) бағыштай алады[2] деген тұжырымға барған.\n\nЕндеше, ұстаған оразаңыздың сауабын анаңызға да тие берсін деп ниет етсеңіз (тілмен айту шарт емес), Алланың қалауымен сауабы анаңызға да жазылар деген үміттеміз.\n\nБірақ, сауапқа ортақ етуіңіз - анаңыздың мойнындағы ораза ұстау парызын түсірмейді. Сондықтан егер анаңыз сау-саламатты болса (Алла аналарымызды сау-саламатты етсін), ол кісі өзіне парыз болған Рамазан оразасын ұстауы тиіс.\n\nОсы орайда мына хадисті келтіре кеткенді жөн көріп отырмыз, Даруқутнидің хадистер жинағында келтірілген риуаятта, бір кісі Пайғамбарымызға келіп:«Уа Алла елшісі! Менің ата-анамның көзі тірісінде оларға жақсылығымды аяған емеспін. Олар о дүниелік болған жағдайда, қалай пайдамды тигізсем болады, ол екеуіне?»,- деп сұрайды.Пайғамбарымыз (с.а.у)былай деп жауап берді:«Ол кездегі оларға жасаған жақсылығың – өзіңмен қоса оларға да (сауабын) арнап намаз оқуың, өзіңмен қоса оларға да (сауабын) арнап ораза ұстауың»[3].\n\n[1] Ибн Мәжә: әл-Әдзахи - №3122 хадис.[2] Бахрур Раих: әл-Хаж ъанил ғайр – 3/105 бет.; Хидая: әл-Хадж ъанил ғайр; Хашияту Ибн Ъабидин: әл-Хадж ъанил ғайр – 4/10 бет.[3] Нилуь Әутар: Бәбу Усули Сәуәби...",
      "source": "islam.kz",
      "source_url": "https://islam.kz/kk/questions/qulshylyq/oraza/tutqan-orazamnyn-sauabyna-anamdy-da-ortaq-etsem-bola-ma-137/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_189",
      "question": "Тілдің астына салынатын дәріні ораза кезінде қолдануға бола ма?   Жалғас",
      "answer": "Жүрегі ауыратын немесе қан қысымы жоғары кісілерге  арнайы таблетка тілдің астына салынады,  сол арқылы дәрі қантамырға тез сіңіріледі. Мұнысублингвальдыжолмен препаратты қабылдау деп атайды. Мұндай препараттар ішуге арналмаған.\n\nТіл астына салынған препарат еріп, қан тамыры арқылы сіңірілетіндіктен оразаны бұзбайды. Ауызда қалған дәмінің оразаңызға кесірі жоқ.\n\nБірақ ерітіндісін жұтпауға аса мән берілуі тиіс. Ерітіндісін жұтқан жағдайда оразаңызды бұзу қаупі бар[1].\n\n[1] 1997 жылы Жидда қаласында өткен Мемлекетаралық Фиқһ Ұйымының кезекті 10-отырысында қабылданған қаулы бойынша.",
      "source": "islam.kz",
      "source_url": "https://islam.kz/kk/questions/qulshylyq/oraza/qan-qysymy-koterilgende-til-astyna-salatyn-dari-orazany-buza-ma-189/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_108",
      "question": "Ассаламуғалейкум! Ораза айында ауыз ашқанда және ауыз бекітерде қандай дұғалар оқылғаны дұрыс. Хадистерді келтіре отырып айтсаңыздар! Сырым.",
      "answer": "Уағалейкумуссалам, Сырым!\n\nӘбу Дәуідтің (р.а) хадистер жинағында келген риуаяттардың бірінде ардақты Пайғамбарымыз (с.а.у) ауызын ашқанда мына дұғаны оқитындығы айтылған:\n\n«اللهم لك صمت، وعلى رزقك أفطرت»\n\n«Аллаһуммә ләкә сумту, уә алә ризқикә әфтарту!»\n\n(мағынасы: Аллаһым сенің разылығың үшін ауыз бекіттім және сенің берген несібеңмен аузымды аштым)!»[1]\n\nБұл дұғаны: «Аллаһуммә ләкә сумту, уә бикә әмәнту уә алә ризқикә әфтарту, уә аләйкә тәуәккәлту уә ли сауми ғадин нәуәйту!»деп те оқуға болады[2].\n\nБұнымен қоса, ауыз ашарда Алла Елшісінің оқитын өзге де дұғалары болған.\n\nАбдулла ибн Амр ибн Астың айтуы бойынша Алланың Елшісі былай дейді: «Ораза ұстаған адамның ауыз ашарда (айтатын) дұғасы бар. Ол:\n\n«للهم إني أسألك برحمتك التي وسعت كل شيء أن تغفر ليذنوبي»\n\n«Аллаһуммә! Инни әс’әлүкә бирахмәтик әлләти уәсиаат күллә шә’ин: Ән тағфира ли зүнүбий»\n\n(Аллаһым! Барлық нәрсеге  төгіліп тұратын мейріміңмен сұраймын: Менің күнәларымды кеш!»)[3].\n\nТағы бір хадисте сахаба Абдулла бин Омар:«Пайғамбарымыз (с.ғ.у.) ауыз ашқанда былай дейтін»- деп мына дұғаны келтіреді:\n\n«ذهب الظمأ وابتلت العروق، وثبت الأجر إن شاء الله»\n\n«Зәһәбәл Зама’у уәбтәлләтиль Ғуруқу уә сәбәтәл әжру ИншаАЛЛА.»\n\n(Шөліміз қанды, құрғаған тамырларымыз дымқылданды және Алла қаласа сауапқа кенелдік!) [4]\n\nАталмыш дұғаларды оқу міндет емес, ұнамды іс. Сондықтан, бұл дұғалардың бірін білмеген әлдекім, өз тілінде дұға жасауына болады.\n\nАл, сәресіде айтылатын арнайы бір дұға жоқ. Сәресіге тұрған адам «бисмиллә»мен асын жеуді бастап, асын аяқтағанда «әлхамдулилла» дейді. Сол күнгі оразасына іштей ниет етеді. Сәресі уақыты берекелі уақыт болғандықтан,  Алланы пәктеп, оған көптеп мадақ айтып дұға еткен абзал.\n\n[1] Әбу Дәуід – 22-баб/2358-хадис.[2] Мулла Алиуль Қари, «Мирқатуль Мәфатих» - 4/426 бет.[3] Әл-Хаким, «Әл-Мүстәдрак, Китабус Саум» - 1575 .[4] Әбу Дәуід – 22-баб/2357-хадис.",
      "source": "islam.kz",
      "source_url": "https://islam.kz/kk/questions/qulshylyq/oraza/auyz-ashar-dugasy-hadisterde-qalai-kelgen-108/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_117",
      "question": "Ассаламу алейкум, оразаларыныз қабыл болсын!Бүгін ОҚО, Сарыағаш ауданы бойынша ауыз бекіту уақыты 04:20-да, ол уақытта бізде дала тас қараңғы. Ал ниетімізде таң атқаннан күн батқанға дейін деп Аллаға жалбарына дұға тілеп ауыз бекітеміз. Сұрарым, күн әлі де 1-2 сағаттан кейін шығады, сол уақытқа дейін ауыз бекітуді жалғастыра берсе болмай ма? Алпамыс.",
      "answer": "Уағалейкумуссалам, ораза бәрімізге мүбәрәк болсын! Алпамыс, сәресінің аяқталу уақыты күннің шығуымен емес, таң намазының кіруімен есептеледі. Ендеше, аймағыңыздағы кесте бойынша таң намазы 04:20 кіретін болса, осы уақытқа дейін ауыз бекітіп үлгеруіңіз керек. Яғни, таң намазының уақыты кірісімен ішіп-жеуді тоқтату керек.\n\nҚұран Кәрімде ауыз бекіту уақыты жайында былай делінген:«...Таңға дейін, (яғни) «қара жіп» «ақ жіптен» айрылғанға дейін ішіңдер, жеңдер, содан соң оразаны кешке дейін толық орындаңдар...»[1].Бұл аяттағы «қара жіп» – түнді, ал «ақ жіп» таңды білдіреді. Яғни, қараңғылық кетіп, таң анықтала бастаған уақытта ішіп-жеуді тоқтату керек деген сөз.\n\nСондай-ақ, Пайғамбарымыздың (с.а.у.) кезінде сәресі уақытында екі азан айтылатын: бірі сахаба Біләлдің азаны, екіншісі сахаба Умму Мәктумның азаны.\n\nХз.Біләлдің азаны таң намазының уақыты кірмей тұрып айтылатын, ал Хз.Умму Мәктүмның азаны таң намазы кірісімен айтылады.  Пайғамбарымыздың (с.а.ғ) осы екі азан арасында сәресі ішкендігі, екінші азанда намазға тұрғандығы сахаба Зәид ибн Сәбиттен риуаят етілді[2].\n\n[1] Бақара – 187 аят.[2] Әл-Асқалани, Фатхуль Бари, Бабу Уақтиль Фәжр: 550 хадис түсіндірмесі.",
      "source": "islam.kz",
      "source_url": "https://islam.kz/kk/questions/qulshylyq/oraza/saresi-uaqytyn-kun-shygysymen-toqtatu-kerek-pe-117/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_111",
      "question": "Ассалаумағалейкум! Қасиетті Рамазан айы мубарак болсын! Менің бір туысым \"Қант диабетімен\" ауырады. Инсулин гармоны жетіспегендіктен туатын бұл дертпен ауыратындар әр 2 сағат сайын тамақ ішіп тұруы қажет және жиі шөлдейді, сондықтан медицина бұл дертпен ауыратындарға қатаң түрде оразаға рұқсат бермейді. Ал туысым болса ауыз бекітуін жалғастыра береді, Кейде тіпті аштықтан шыдай алмай аяқ-қолы тырысып, денесі қалтырап ауырып қалады,бірақ сонда да қанша айтсақта ораза ұстаудан таймайды. Өзіне зиян келгендіктен бұл дертпен ауратындарға ораза ұстамауына дінімізде рұқсат емес пе? Осыған пәтуа берсеңіздер деймін. Алдын ала рахмет!\" Нұрсәуле Әлімжан",
      "answer": "Уағалейкумуссалам!  Қасиетті Рамазан айы баршамызға құт-береке әкелсін! Нұрсәуле ханым, Жаратушы Иеміз Алла Тағала ауырған адамға ораза тұтпауына рұқсат берген[1]. Тіпті кей аятта:«Өз-өздеріңді қауіп-қатерге итермелемеңдер!», –дей келе, өзімізге қауіп төндіретін әрекеттерден ұзақ тұруымызды бұйырған.Осы және басқа аяттарды негізге ала отырып ғалымдар:«Науқас кісінің ораза тұтпауы кейде уәжіп, кейде мубах (рұқсат) болады. Егер науқас кісінің ораза ұстауы өлімге алып келер болса, бұл адамның оразаұстамауы – уәжіп (міндет, яғни ораза ұстау оған күнә болып есептеледі). Ал, егер ауыз бекітуі сырқатын арттырар болса немесе жазылуын баяулатар болса бұл жағдайда ораза ұстамауына рұқсат»,[2]– деген үкімге келген. Осы қағидаға сүйене отырып айтарымыз, сіздің туысыңыздың ораза ұстауы өлімге немесе сал болып қалу сияқты адам өміріне немесе ағзасының бірін істен шығаруға алып келетін болса, ол кісіге ораза ұстау – күнә. Аузын ашуы – уәжіп. Ал сауапқа толы айдың сауабынан құр қалам дейтін болса, шариғатымыз ораза ұстай алмайтындарға оразаның орнын басар «підия беру» жолымен реттеген. Бұл дегеніміз, рамазанның әр күні үшін бір кедейді таңертең және кешке тамақтандырады немесе осыны есептеп құнын береді. Ал бұған да күші жетпесе, Алла Тағала кешірімді. Ол құлдарына тек күші жететінді ғана міндеттейді.\n\n[1] Құран Кәрім, Бақара сүресі, 185-аят.[2] Әл-Кәсәни, Бадаиғ – 2/609 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/qant-diabetimen-auyratyn-adamga-oraza-ustau-kuna-emes-pe-111/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_105",
      "question": "Ассаламу алейкум! Мен туберкулезбен ауырған едім. Аллаға шүкір, жазылғаныма бір айдай болды. Дәрігерім «бір жылдай күтінуің керек, әйтпесе, қайта ауырып қалуың мүмкін. Ораза ұстауға болмайды. Өйткені, ашығуғы болмайды» деді. Бұл жағдайда не істеуім керек? Дәрігерімнің кеңесін тыңдайын ба, әлде ораза ұстайын ба? Г.",
      "answer": "Уағалейкумуссалам, Г.! Жаратушы иеміз Алла тағала ауырған адамға ораза тұтпауына рұқсат берген. Бұл жайында өзінің қасиетті сөзінде:«Рамазан айы туғанын көрсеңдер ауыздарыңды бекітіңдер. Ал кімде-кім, сырқаттанса немесе жолға шықса (аузын ашуына рұқсат), басқа күндері қазасын өтесін. Алла сендерге ауырлық емес, жеңілдік тілейді..!»[1], – деген. Тағы бір аятта:«Өз-өздеріңді қауіп-қатерге итермелемеңдер!», – дейді.\n\nОсы және басқа аяттарды негізге ала отырып ғалымдар:«науқас кісінің ораза тұтпауы кейде уәжіп, кейде мубах/рұқсат болады. Егер науқас кісінің ораза ұстауы өлімге алып келер болса, бұл адамның оразаұстамауы– уәжіп (міндет). Егер ауыз бекітуі сырқатын арттырар болса немесе жазылуын баяулатар болса бұл жағдайда ораза ұстамауына рұқсат»[2]– деген үкімге келген.\n\nСондықтан, «науқасы артады немесе жазылуын тежейді десе, я болмаса, сау бола тұра сырқаттанып қалу қауіпі болса, бұның бәріне анық көзі жететін болса, ораза айында ораза ұстамауына рұқсат»[3]делінген. Ендеше, сіздің жағдайыңызда ораза ұстамауыңызға болады. Тек түбегейлі жазылғаннан кейін және мұсылман әрі сенімді дәрігермен кеңесе отырып осы жылғы ұстамаған оразаның қазасын өтейсіз. Қаза ораза болғандықтан «арасын үзбей ұстау керек» деген талап жоқ. Бұл 30 күн оразаның қазасын өтеу кезінде арасына күн салып ұстасаңыз да болады деген сөз.\n\n[1] Бақара – 185 аят.[2] Әл-Кәсәни, Бадаиғ – 2/609 бет.[3] Ибн Ғабидин, Раддуль Мухтар – 3/404 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/tuberkulezben-auyrdym-orazam-ne-bolady-105/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_103",
      "question": "Ассәләму әлейкум! Ораза тұтсам, қатты ауырамын. Рамазан айында ораза тұту маған парыз бола ма? Қарлығаш.",
      "answer": "Уағалейкумуссалам, Қарлығаш! Алла тағала құлына тек күші жететін нәрсесін ғана міндеттейді[1]. Өйткені Ұлы Жаратушы иеміз бізге ауырлық емес, жеңілдік қалайды. Сондықтан Алла ауырған адамға ораза тұтпауына рұқсат берген.\n\nБұл жайында Құранда  былай делінген:«Рамазан айы туғанын көрсеңдер ауыздарыңды бекітіңдер. Ал кім де кім, сырқаттанса немесе жолға шықса (аузын ашуына рұқсат) басқа күндері қаза етсін. Алла сендерге ауырлық емес, жеңілдік тілейді..!»[2]. Тағы бір аятта:«Өз-өздеріңді қауіп-қатерге итермелемеңдер», - дейді.\n\nОсы және басқа аяттарды негізге ала отырып ғалымдар:«Науқас кісінің ораза тұтпауы кейде уәжіп, кейде мубах/рұқсат болады. Егер науқас кісінің ораза ұстауы өлімге алып келер болса, бұл адамның оразаұстамауы уәжіп (міндет). Ал егер ауыз бекітуі сырқатын арттырар болса немесе жазылуын баяулатар болса бұл жағдайда ораза ұстамауына рұқсат»[3] - деп үкім шығарған.\n\nЕндеше, ораза ұстай алмайтындай сырқат болсаңыз сізге ораза ұстау парыз емес. Бірақ науқасыңыздан айығып, ауыз бекітуге шамаңыз келісімен, келген жерден жалғастырып ұстап кете беру керек. Рамазан айынан кейін тұтпаған күндеріңіздің қазасын өтейсіз.  Бұл кәффарат (арасы үзілмей ұсталатын) өтеміне жатпайтындықтан, бөліп-бөліп тұтсаңыз болады. Ал, бұған да денсаулығыңыз жарамаса, онда оразаның әр күніне пидия[4] төлейсіз. Пидия төлеуге де шамаңыз жетпесе, Алла мейрімді, кешірімді. Пендеге күші жетпейтін нәрсені міндеттемейді.\n\n[1] Бақара сүресі, 286 аят.[2] Бақара сүресі, 185 аят[3] Әл-Кәсәни, Бәдә’иғ – 2/609 бет.[4] Шариғатта ауруларының айығуы үміт етілмеген жандар мен ораза ұстауға шамасы жетпейтін  қарт кісілер (ұстамаған оразасын қаза ете алмаса) рамазанның әр бір күні үшін бір кедейді тамақтандырады. Бұны «фидия» дейді. Фидияны ақшалайда беруге болады.   Бір кедейді отыз күн таңда және кешке тамақтандыру немесе алпыс кедейді бір күн таңертең яки кешке тамақтандыру жеткілікті. Фидия беруге шамасы келмесе Алладан кешірім тілейді. М.Исаұлы, Қ.Жолдыбайұлы, Ислам Ғылымхалы – 329 бет. Алматы.",
      "source": "islam.kz",
      "source_url": "https://islam.kz/kk/questions/qulshylyq/oraza/nauqas-adam-orazada-ne-isteidi-103/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_87",
      "question": "Ассалаумағалейкум!Ораза ұстап жүріп система алуға не ине салғызуға бола ма? Дана.",
      "answer": "Уағалейкумуссалам!\n\nҚадірменді Дана,қазіргі дін ғалымдарының тоқтамы бойыншаемдік сипаттағы дәрілерменауруды басатындәрілерді тамырға укол арқылы немесе система арқылы салудың оразаға зияны жоқ,мысалы, инсулин, пенициллин, валтир т.б.Ал, бірақ салынатын дәріденеге қуат берер азық сипатындаболса (мысалы, глюкоза) немеседенеге рақаттық берер сипаттаболса, бұзады, ал, денеге қуат берер сипатта еместер оразаны бұзбайды деп отыр[1].\n\nЕндеше, ем үшін салғызатын ине салу мен система алу оразаңызды бұзбайды. Алайда, әлсіреген денеге қуат берер (общеукрепляющие капельницы) сипаттағы система қабылдау аузы берік кісіге рұқсат жоқ. Ондай системаны тек ауыз ашқаннан кейін ғана қабылдауға болады. Ең дұрысы - Аллаға мәлім!\n\n[1] Мәжмәғуль Фиқһиль Исләми әд-Дуәли, 1997ж, 28 тамыз – 03 шілде аралығында берілген 91-96 қаулысы.; Din Isleri Yuksek Kurulu, Oruc. 42-s. Ankara. 2010 sene.",
      "source": "islam.kz",
      "source_url": "https://islam.kz/kk/questions/qulshylyq/oraza/oraza-kezinde-sistema-saldyru-orazany-buza-ma-87/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_107",
      "question": "Ассалямуғалейкум уа рахматуллаһи уа бәракәтуһу!Менің сұрайын дегенім, қазір Атырауда жұмыспен жүрмін. Екі-үш айға іссапармен келгемін. Уақытым көбіне іссапармен өтеді. Әр жерде 2-3 айлап жұмыс істеймін. Өзім Алматыда тұрамын. Осы жағдайда намазды қалай оқимын? Сафар үкімі маған жүре ме? Және Оразаны қалай ұстаймын? Үнемі жолда болам 3-4 айлап алдын ала рахмет. Аллаһ разы болсын!Ассалямағалейкум! Ертай Дәуленбаев.",
      "answer": "Уағалейкумуссалам уа рахматуллаһи уә бәракәтуһу!\n\nЕртай мырза, Ханафи мәзхабы  бойынша кімде кім өзінің тұрақты елді-мекенінен өзге жерде 15 (он бес) күннен көп қалуды үйғарса ол кісі жолаушы үкімінен шығып, намаздарын қысқартпай толық оқиды[1], ораза айында оразасын ұстайды. Ал, неше уақыт қалатыны белгісіз болса, онбес күннен көп уақыт қалса да жолаушы ретінде есептеле береді.\n\nCахаба Абдулла бин Аббас пен Абдулла бин Омар (р.а.):«Егер жолаушы кезінде бір қалаға келген болсаң және сол жерде он бес күн қалуды іштей үйғарсаң намазды толық орында. Ал қашан кететінің белгісіз болса намазыңды қысқартып оқы!», - деген[2].\n\nОсы негізге сүйеніп айтарымыз, іссапармен барған жеріңізге он бес күннен көп уақыт тұрақтайды екенсіз. Әрі он бес күннен көп уақыт қалатындығыңыз сіз үшін белгілі. Сондықтан, діттеген жеріңізге (Атырау) жеткен сәттен бастап жолаушы үкімінен шығып, оразаңызды ұстайсыз, намаздарыңызды қысқартпай толық оқисыз.\n\n[1] Хидая – 1/201 бет, Бабу Салатиль Мусафир.[2] Бадруддин әл-Айни, Биная – 3/18 бет.; Мулла Алиуль Қари, Шарху Мишкатиль Масабих, «Бабу Салатис Сафар».",
      "source": "islam.kz",
      "source_url": "https://islam.kz/kk/questions/qulshylyq/oraza/unemi-is-saparmen-jurgen-kisinin-orazasy-men-namazy-qalai-107/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_101",
      "question": "Сәлеметсіздер ме?. Естуімше ораза айында жіберілген қарыз күндерді келесі ораза айы келмейінше өтеу қажет екен. Менің алдыңғы жылғы оразадан қалып қойған (белгілі бір себепті) қарыздарым бар. Соны осы келе жатқан рамазан айында қосып  ұстасам бола ма? Өтелінбей қалған жағдайда нендей жағдайлармен қарыздарымнан құтылсам болады екен? Жазасы не? Айтуова Азиза",
      "answer": "Құрметті сауал жолдаушы,Ханафи мәзхабы бойынша өткен оразадан қалған қарыз күндерді осы келе жатқан Рамазан айына дейін өтеу шарт емес. Өйткені, Құран Кәрімде:«Кімде-кім сырқаттанса немесе жолға шықса (аузын ашуға рұқсат)басқа күндері қазасын өтесін»[1],–дей отырып, Алла Тағала оразаның қазасын өтеу уақытын шектемей, жалпылама айтып отыр.\n\nСондықтан да, өткен оразадан қарызы бар кісілер, Рамазан айы келісімен рамазан оразасын ұстап, ал өтеп үлгермеген қаза оразаларын Рамазаннан кейінгі күндерге қалдырады.\n\nОсы тұрғыда, оразадан қалған қазаларды келесі оразаға дейін қалдырмай, сол жылы ішінде тездетіп өтеп отырған абзал[2]. Рамазанға дейін үлгермесеңіз, Рамазан айынан кейін жалғастыруға болады.\n\nКейбіреулер«өткен оразалардың қазасын алдағы Рамазанның оразасымен қатар ниет етіп өтеуге бола ма?»деген де сауал жолдап жатады. Дінде бұндай нәрсе жоқ. Рамазан айында, тек Рамазан оразасы ұсталады. Қаза оразаны басқа күндері жеке өтеу керек.\n\n[1] Құран Кәрім: «Бақара» сүресі, 185-аят.[2] Ибн Нүжәйм: «әл-Бахрур Раиқ» – 2/499-бет.",
      "source": "islam.kz",
      "source_url": "https://islam.kz/kk/questions/qulshylyq/oraza/otken-orazadan-qaryzy-bar-adamdar-ne-isteidi-osy-ramazanda-oraza-ustai-ma-101/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_96",
      "question": "Сәлеметсіз бе? Оразасын себептен себепсіз бұзғанға 60 күн үзбей кәфәрат оразасын өтеу керек. Сіздерден сұрайын дегенім, әйел баласы етеккір кезінде не істейді? Етеккір кезінде ораза ұстауға болмайды ғой? Б.",
      "answer": "Сәлеметсіз бе! Рас айтасыз, рамазан кәфәратында үзбей 60 күн ораза ұстау керек. Егер ортасынан үзіп қойсаңыз, басынан бастауға тура келеді.\n\nАл әйел кісілерге кәфәрат қазасын өтеу барысында етеккірі келетін болса, оразасын доғарып,  хайызы тоқтағаннан кейін оразасын сол тоқтаған жерінен әрі қарай жалғасытырып кетеді. Мысалы, екі ай кәфәрат оразасының оныншы күнін ұстап, он бірінші күніне аяқ басқан әйелдің хайызы келсе, ол аузын ашады.  Хайызы тоқтаған соң кідірген жерінен ары қарай кәфәрат оразасын жалғастыра береді.\n\nРамазан оразасының кәфараты дегеніміз – рамазан айында еш себепсіз аузын ашып жіберген (үзірсіз ішіп-жесе не жыныстық қатынасқа түссе) адамның осы күнәсін жуып-шаюы үшін ұстайтын оразасы. Оның жазасы екі ай бойы (60 күн) үзбей ораза ұстау. Ораза ұстауға күші жетпесе алпыс жоқ жітікті тамақтандырады.\n\nАл, қаза ораза деп – оразасын бір себептермен немесе абайсызда бұзып қойса (мысалы, дәрет алып жатып су жұтып қою, ауырып ауызын ашу, жолаушы кезде ұстамау т.б.) яки әдейі азық түлік қатарына жатпайтын заттарды жұтса (мысалы, топырақ, қамыр, сағыз, тас, т.б.)  рамазан айынан кейін сол күндердің ғана оразасын өтеуі. Қаза оразасында «қазасын үзбей өтеу керек» деген шарт қарастырылмаған. Яғни, бірнеше қазасы бар кісі бөліп, бөліп өтеуіне де болады.",
      "source": "islam.kz",
      "source_url": "https://islam.kz/kk/questions/qulshylyq/oraza/aiel-adam-haiyz-kezinde-kafarat-orazasyn-qalai-oteidi-96/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_93",
      "question": "Қадірменді сайт ұжымы!  Мынадай бір сұрағым бар еді. Ораза ұстаған адам тіс пастасын қолданса, аузы ашылып кетпей ме? Рүстем",
      "answer": "Рүстем мырза, ораза ұстаған адам ауызын сумен шаюына болады. Тіпті Пайғамбарымыз (с.а.у.) :«Аузы берік кісінің тіс тазалағышы ол – мисуак»,[1]- деген. Десе де, шариғатта аузы берік кезде себепсіз бір нәрсенің дәмін тату не шайнау- мәкрүһ, яғни ұнамсыз іс [2]. Осыған байланысты кей ғалымдар тіс пастасын қолданарда ішке кетіп қалмауын қадағалағанмен, оның дәмі бәрібір, ауыз қуысында ұзаққа сақталып қалады. Сондықтан ораза ұстаған адамға тіс пастасы да мәкрүһ деген пікірде [3]. Алайда «оны қолдануға рұқсат. Тек ішке кетіп қалмауына көңіл бөлсін» деген ғалымдар да жоқ емес [4].\n\nЕндеше, ішке кетіп қалу ықтималдығы болғандықтан ауызы берік кезде тіс пастасын қолданбаған абзал. Ал, қолданғысы келген кісілер ішке кетіп қалмау жағын қатаң ескергені жөн. Себебі, ол ішке кетіп қалса, оразаны бұзады.\n\n[1] Ибн Мәжә[2] М.Исаұлы. Қ.Жолдыбайұлы, Ғылымхал  - 319 бет.[3] Таһмаз, Әл Фиқһул Ханафи – 1/422-424 бет.[4] У.Зухайли, Фатауа муғасыра – 34 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/orazada-tis-pastasyn-qoldansa-bola-ma-93/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_92",
      "question": "Ассалаумағалейкум! Ораза ұстаған адам тісін жұлдырса немесе тісін емдетсе оразасы бұзыла ма? Өйткені, тісті емдерде ине салады. Және жалпы рамазан айында ине салып емделу оразаны бұза ма? Қанат",
      "answer": "Уағалейкумуссалам, Қанат! Егер адам ораза кезінде тіс жұлдыртатын болса, онда оның оразасы бұзылмайды. Тіс жұлғаннан кейінгі аққан қанның ішке кетіп қалмауын байқау керек. Егер тісінен аққан қанды жұтып қойған жағдайда тек сол күнгі оразаның қазасын өтейді[1].\n\nАл «тіс жұлғанда ине салса, ораза бұзыла ма?» дегенге келер болсақ, Имам Юсуф пен Имам Мұхаммәдтің (р.а.) тұжырымы бойынша«денедегі және бастағы «терең жараны» сұйық дәрімен емдесе де, ораза бұзылмайды. Себебі, дәрі ішке (азық секілді) табиғи жолдармен бармағандықтан, ішке түсуі екіталай»[2] дей отырып, ішке бір заттың табиғи жолдардан (ауыз, құлақ, мұрын, тік ішек) басқа жолдармен баруы оразаны бұзбайды деген. Ендеше тіс емдер кезде салынатын ине де, «табиғи емес»жол арқылы, дәлірек айтқанда иекке салынатындықтан  оразаны бұзбайды деуге негіз бар. Өйткені иекке және тамырға салынатын дәрі ішке және асқазанға бармайды.Бастысы иекке салынған дәрінің қалдығы жұтылып кетпеген болу керек.Ауызға укол салу барысында немесе ауызды шаю барысында абайсызда жұтылса, ораза бұзылады, бір күн қазасын өтеу керек, кәффарат керек емес.\n\nАбдусамат Қасым\n\n[1] Ибн Ғабидин – 3/368 бет.[2] Әл-Кәсәни, Бадаиғ – 2/607 бет.",
      "source": "islam.kz",
      "source_url": "https://islam.kz/kk/questions/qulshylyq/oraza/tis-juldyru-orazany-buza-ma-92/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_88",
      "question": "Ассалаумағалейкум, ораза кезінде сағыз шайнауға болады ма? Алдын ала рахмет! Сіздерге Алланың нұры жаусын! Асыл Шопанов.",
      "answer": "Уағалейкумуссалам! Асыл, сағыздың дәмінен ауызда тәтті сұйықтық пайда болып, ол асқазанға түсетіндіктен, ораза бұзылады. Әрі бұл азық қатарына жататындықтан, бұған кәфәрат қазасын өтеуіңізге тура келеді. Яғни, сағыз шайнап, тәтті сұйықтықты жұтқан адам рамазан айынан кейін екі ай үзбестен ораза ұстайды. Бұл жаңа сағыз үшін. Ал, бұған дейін шайналған, тәтті дәмі қалмаған ескі сағызды шайнауға келетін болсақ, бұл мәкрүһ болып саналады.\n\nЕгер сағызды ораза кезінде ауыздағы жағымсыз иісті кетіру мақсатында шайнағыңыз келсе, бұдан басқа тәсілдерге жүгінуге кеңес береміз. Атап айтсақ, сағыздың орнына мисуак немесе тіс пастасын қолдансаңыз болады. Тек тіс пастасының көбігін жұтып қоймауды қатаң қадағалаңыз. Ал егер байқаусызда ішке кетіп қалған болса, онда сол күнгі орзаның қазасын ғана өтейсіз. Кәфәрат керек емес. Себебі, тіс пастасы азыққа саналмайды.",
      "source": "islam.kz",
      "source_url": "https://islam.kz/kk/questions/qulshylyq/oraza/sagyz-shainau-orazany-buza-ma-88/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_174",
      "question": "Сәлеметсіз бе? Ораза қабыл болсын! Мен 10 шақты жылдан бері ораза ұстаймын. Бұрын оразадағы хайыз кездегі қарыз күндерімді бөлек өтеп жүргенмін. Енді 2-3 жылдан бері шәууәл айында 6 күн ораза ұстап қарыздарым да сол күндердің ішінде деп ниет етіп жүрмін, себебі солай істеуге болады деп оқығанмын бір жерден. Сол дұрыс па? Анығын айтып берсеңіздер. Рахмет.Айгерім",
      "answer": "Уағалейкум әссәләм уә рахматуллаһи уә бәракәтуһ!\n\nДін мамандары арасында бұған қатысты екі ұдай пікір бар. Бірінде, екеуі екі бөлек ғибадат болғандықтан, бөлек-бөлек ұстау керек дейді. Осыған орай,оразадан қарызы бар жандар әуелі қазасын өтеп алып, содан кейін шәууәл оразасын ұстайды[1].\n\nЕкініші пікірдегі ғұламалардың пайымынша, шәууәл айында қаза оразаларын өтеген кісіге сол айдағы алты күн оразаның  да сауабы жазылады.Тек ниет еткенде шәууәл оразасын деп емес, қаза оразаға ниет ету керек.Оның өтеген қаза оразалары шәууәл айында өтелетіндіктен, оған да қосымша бір жылдық сауап жазылады. Өйткені, Пайғамбарымыздың«Кім рамазан айының оразасын ұстап, оған қосымша шәууәл айында алты күн қосар болса ол бір жыл ораза ұстаған сияқты болады», [2] – деген хадисінде жалпылама оразаға ниет етуді айтуда.  Ендеше, хадистің айтпағы: Қандай да бір оразаға осы айда ниет еткен кісі бір жыл ораза ұстағанның сауабын алады[3].\n\nЕкі пікірді түйіндей келе айтарымыз, ораза ұстау арқылы сауабын еселеп алғысы келген кісі екі оразаны екі бөлек өтегені жөн. Себебі, қаншалықты көп ораза ұстаған болсақ, соншалықты сауабы да мол болмақ.\n\nӘйткенмен де, шәууәл айында тек қаза оразамды ғана ұстаймын деушілерге,қаза оразалары шәууәл айында өтелетіндіктен, оған да қосымша сауап жазылады деген үміттеміз.\n\nОсы тұрғыдамынаны ескерген жөн, қаза оразалары алты күнге жетпейтін кісілер, кем күндерін қосымша нәпіл оразамен толықтырғаны жақсы.\n\n[1] http://fatwa.islamweb.net/fatwa[2] Әбу Дәуід; Ибн Мәжә.; Муслим[3] Проф. Доктор Али Жұма, әл-Баян – 290 бет. 2005ж. Каир.",
      "source": "islam.kz",
      "source_url": "https://islam.kz/kk/questions/qulshylyq/oraza/shauual-aiynda-qazamdy-oteimin-be-alde-napildi-me-174/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_119",
      "question": "Підия жайлы түсіндіріп өтсеңіздер! Утегенова Зульфия",
      "answer": "Уағалейкумуссалам, Зульфия! Ораза ұстауға қауқары жоқ қариялар мен жазылуы неғайбыл науқастар ұстай алмайтын рамазан оразасының әр күнінде бір кедейді (таңертең және кешке) тамақтандырады. Бұны «фидия» дейді. Фидия шарты – ұстамаған оразасының қазасын еш өтей алмайтындай болуы керек. Ал егер науқас жазылып, қария ораза ұстайтындай жағдайға жетсе, онда оған фидия бермей, ұстамаған оразасының қазасын өтейді[1].\n\nФидия беру жайында Құран Кәрімде былай дейді:«Егер біреу сырқаттанып немесе сапарда жүріп санаулы күндерін өткізіп, қаза етіп алса басқа күндерде өтеулеріне болады. Және ораза ұстауға шамасы келмейтіндер болса бір міскіннің (бір күн) ішетін тамағын (күнде) беріп тұрсын. Ал кімде-кім белгіленген мөлшерден артық беріп, қайыр жасаса, ол өзіне жақсы болады. Егер біле білсеңдер ораза ұстауларың сендер үшін қайырлы»[2]\n\nФидияның мөлшері пітірі садақаның мөлшеріне саяды.[3] Бұл дегеніміз оразаның әр күні үшін бір міскінге (таңертең және кешке) мына төмендегі төрт түрлі азықтың кез-келген біреуін немесе соның құнын береді:\n\n1. Бидай ұнының міндет болған мөлшері: 1 кг 459 грамм немесе осы мөлшердегі құны.\n\n2.Арпа немесе арпа ұнының уәжіп болған мөлшері: 2 кг 918 грамм немесе осы мөлшердегі құны.\n\n3.Құрғатылған жүзімнің уәжіп болған мөлшері: 2 кг 918 грамм немесе осы мөлшердегі құны.\n\n4.Құрғатылған құрманың уәжіп болған мөлшері: 2 кг 918 грамм немесе осы мөлшердегі құны.\n\nФидияда бір кедейді отыз күн таңда және кешке тамақтандыру немесе алпыс кедейді бір күн таң ертен яки кешке тамақтандыру жеткілікті.[4] Фидияның 30 күнгі құнын бір мұқтажға да бірден беруге де болады.\n\nБұған да шамасы жетпейтін кісілер фидия беруге міндеттелмейді.\n\n[1] Хидая, ас-саум – 1/321 бет.[2] Бақара – 184 аят.[3] Бадаиғ – 2/616 бет.[4] М.Исаұлы, Қ.Жолдыбайұлы, Ислам ғылымхалы – 329, 376 бет. Алматы.",
      "source": "islam.kz",
      "source_url": "https://islam.kz/kk/questions/qulshylyq/oraza/pidiya-kimge-mindet-119/",
      "category": "oraza",
      "tags": [
        "ораза",
        "islam.kz"
      ]
    },
    {
      "id": "islam_kz_115",
      "question": "Ассаламуғалейкум! Сіздерден сұрайын дегенім, биыл біздің ел бірқатар елдермен бірге оразаны бастап кетті. Алайда, басқа мемлекеттерде бір күн кеш басталады екен. Қазақстанда тұратын біздерге өзге мемлекеттің есебі бойынша оразаны бастаса бола ма, мәселен, бүгін емес ертең делік? Арман.",
      "answer": "Уағалейкумуссалам! Арман мырза, айдың көрінуіне байланысты ораза ұстау уақыты әр елде әртүрлі болуы мүмкін. Алайда қазіргі таңда кей мемлекеттер астрономиялық есепке сүйеніп рамазан айының уақытын алдын ала анықтап соған қарай оразаны ұстайды. Кей елде «айды көзбен көру керек» деген қағидаға сүйенеді. Десе де, негізгі мәселе айды көру емес, рамазан айының кіріп-кірмегендігін анықтау болғандықтан, астрономиялық есепке жүгінудің еш терістігі жоқ. Себебі бүгінгі таңда астрономия ғылымының көмегімен айдың тууын быйлай қойғанда, әрбір намазымыздың уақытын минут-минутына дейін есептеп отырған жоқпыз ба?\n\nСондай-ақ, риуаяттарға қарағанда ардақты Пайғамбарымызға (с.ғ.у.) бір бәдәуи келіп рамазан айының туғанын көргендігін айтады. Сонда Алланың Елшісі (с.ғ.у.):«Алладан басқа тәңір жоқ екендігіне және Мұхаммад Алланың Елшісі екендігіне күәлік етесің бе?», - деп сұрады. Ол күәлік ететінін айтады. Бұл сөзден кейін Пайғамбарымыз Әзіреті Біләлға: «Азан шақыр! Халық ертен ауыз бекітсін»,- деді.[1] Бұл жерде Пайғамбарымыздың өзі бір кісінің күәлік етуіне сүйеніп Рамазан айының келгендігін бекітіп отыр. Ал, қазіргі кезде мұсылман астрономдардың анықтауларына сүйеніп, ораза ұстаудың шариғатқа қайшы тарапы болмаса керек.\n\nОсы тұрғыда, мұсылмандар өз елінде бекітілген уақыт бойынша ораза ұстаулары керек. «Пәленше елде ертең екен, мен ертең ұстаймын» деу дұрыс емес. Бұл бір шетінен сол елдің мұсылмандары арасында бөлінушілікке, кикілжіңге алып келсе, екіншіден, әрбір елдің бекіткен ораза уақыты бойынша ораза ұстау – шариғат талабы. Неге десеңіз, «Сахих Мүслім» атты хадистер жинағында келтірілген риуаяттың бірінде мынадай мәлімет орын алған:\n\nХарис қызы Уммуль Фазл, Күрәйб есімді кісіні сахаба Мұғауияға жібереді (Алла олардан разы болсын). Әрі қарай Курәйб былай әңгімелейді:«Мен Шамға (Сирия) келгенімде, рамазан айы жұманың түнінде көрінді. Рамазан айының соңғы күнінде Мәдинә қаласына келдім. Ол жерде Абдулла ибн Аббас менен:\n\n- Сендер Рамазан айын қашан көрдіңдер?», – деп сұрады.\n\n- Біз оны жұма түні көрдік - деп жауап бердім. Сонда Абдулла ибн Аббас:\n\n- Сен өзің көрдің бе? - деді.\n\n- Иә. Менен басқа да адамдар көрді. Мұғауия да, халық та сол күні ауыздарын бекітті.\n\n- Ал біз оны сенбінің түнінде көрдік. Сондықтан, біз (Шәуәл) айын көрмейінше отыз күнге толтырып ұстайтын боламыз.\n\n- Мұғауияның айды көруі және Оның ораза ұстауы бізге дәлел емес пе?\n\n- Жоқ. Алла Елшісі солай бұйырды.[2]\n\nБұл хадисте Абдулла ибн Аббас Рамазан уақытын Сирия өңірі бойынша емес, өзі тұрып жатқан Мадина қаласы бойынша есептеп тұр.  Ендеше, біздің елдегі мұсылмандар да, еліміздегі Қазақстан мұсылмандары діни басқармасының анықтаған уақыты бойынша ораза ұстаулары тиіс.\n\n[1] Тирмизи, Китабус саум – 691 хадис.[2] Муслим: Китабус Сиям – (1087) 28.;Ескерту:Бұл мәлімет 2013 жылы muslim.kz сайтында жария етілген жазбамның аз-кем өзгертіліп, қайта жария етілген түрі.",
      "source": "islam.kz",
      "source_url": "https://islam.kz/kk/questions/qulshylyq/oraza/orazany-qai-elge-qarap-ustaimyz-qazaqstanga-ma-saud-arabstanga-ma-115/",
      "category": "oraza",
      "tags": [
        "ораза",
        "islam.kz"
      ]
    }
  ]
}